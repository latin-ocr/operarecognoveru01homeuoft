 

7. ΙΛΙΑΔΟΣ H

ταύρων ζατρεφέων, ἐπὶ δ’ ὄγδοον ἤλασε χαλκόν.

τὸ πρόσθε στέρνοιο φέρων Τελαμώνιος Αἴας

στῆ ῥα μάλ’ ’Έκτορος ἐγγύς, ἀπειλήσας δὲ προσηύδα· ²25

“‘'E1<·rop, νῦν μὲν δὴ σάφα εἴσεαι οἰόθεν οἶος

οἶοι καὶ Δαναοῖσιν ἀριστῆες μετέασι,

καὶ μετ’ Ἀχιλλῆα ῥηξήνορα θυμολέοντα.

ἀλλ’ ὁ μὲν ἐν νήεσσι κορωνίσι ποντοπόροισι

κεῖτ’ ἀπομηνίσας Ἀγαμέμνονι, ποιμένι λαῶν· 230

ἡμεῖς δ’ εἰμὲν τοῖοι οἳ ἂν σέθεν ἀντιάσαιμεν

καὶ πολέες· ἀλλ’ ἄρχε μάχης ἠδὲ πτολέμοιο.”
Τὸν δ’ αὖτε προσέειπε μέγας κορυθαίολος ’Έκτωρ·

“ Αἶαν διογενὲς Τελαμώνιε, κοίρανε λαῶν,

μή τί μευ ἠΰτε παιδὸς ἀφαυροῦ πειρήτιζε, 235

ἠὲ γυναικός, ἢ οὐκ οἶδεν πολεμήϊα ἔργα.

αὐτὰρ ἐγὼν εὖ οἶδα μάχας τ’ ἀνδροκτασίας τε·

οἶδ’ ἐπὶ δεξιά, οἶδ’ ἐπ’ ἀριστερὰ νωμῆσαι βῶν

ἀζαλέην, τό μοι ἔστι ταλαύρινον πολεμίζειν·

οῖδα δ’ ἐπαΐξαι μόθον ἵππων ὠκειάων· 240

οἶδα δ’ ε’νὶ σταδίῃ δηΐῳ μέλπεσθαι ”Αρη“ι”.

ἀλλ’ οὐ γάρ σ’ ἐθέλω βαλέειν τοιοῦτον ἐόντα

λάθρῃ ὀπιπεύσας, ἀλλ’ ἀμφαδόν, αἴ κε τύχωμι.”
ἲΗ ῥα, καὶ ἀμπεπαλὼν προΐει δολιχόσκιον ἔγχος,

καὶ βάλεν Αἴαντος δεινὸν σάκος ἑπταβόειον '245

ἀκρότατον κατὰ χαλκόν, ὃς ὄγδοος ἦεν ἐπ’ αὐτῷ.

ἓξ δὲ διὰ πτύχας ἦλθε δαΐζων χαλκὸς ἀτειρής,

ἐν τῇ δ’ ἑβδομάτῃ ῥινῷ σχέτο· δεύτερος αὖτε

Αἴας διογενὴς προΐει δολιχόσκιον ἔγχος,

καὶ βάλε Πριαμίδαο κατ’ ἀσπίδα πάντοσ’ ἐΐσην. 250
230 ἐπιμηνίσας ΑΓ. 234 om. A Ul : Αἶαν ἁμαρτοεπὲς βουγάϊε

ποῖον ἔειπας (=N824) grL1‘2V5: utrumque (ordine inverso) Ang.

V¹3 V2⁹ 238 οἶδ’ . . . οἶδ’] ἠδ’ . . . ἠδ’ ν. Ι. ap. Eust., D m. rec. : ἠδ’

alterum cgp al. βῶν Ar. vulg. t βοῦν Aristoph. L¹¹L1⁴McV³2: βῶ

Rhi. 240 ἐπαῒξειν v. 1. in A 241 ante 240 ο L¹⁰ Ν4 U¹⁰ Eust.
δηΐων ΑΓ. h 243 ὀπιπεύσας Α Β C D Ml T Ul V12 al. : ὀπιπτεύσας cet.

nom· υ.. 10

