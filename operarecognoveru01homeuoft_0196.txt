ΙΛΙΑΔΟΣ Θ

Κόλος μάχη

Ἠὼς μὲν κροκόπεπλος ἐκίδνατο πᾶσαν ἐπ’ αἶαν.

Ζεὺς δὲ θεῶν ἀγορὴν ποιήσατο τερπικέραυνος

ἀκροτάτῃ κορυφῇ πολυδειράδος Οὐλύμποιο·

αὐτὸς δέ σφ’ ἀγόρευε, θεοὶ δ’ ὑπὸ πάντες ἄκουον·

“ κέκλυτέ μευ, πάντες τε θεοὶ πᾶσαί τε θέαιναι, 5
ὄφρ’ εἴπω τά με θυμὸς ἐνὶ στήθεσσι κελεύει.

μήτε τις οὗν θήλεια θεὸς τό γε μήτε τις ἄρσην

πειράτω διακέρσαι ἐμὸν ἔπος, ἀλλ’ ἅμα πάντες

αἰνεῖτ’, ὄφρα τάχιστα τελευτήσω τάδε ἔργα.

ὃν δ’ ἂν ἐγὼν ἀπάνευθε θεῶν ἐθέλοντα νοήσω 10
ἐλθόντ’ ἢ Τρώεσσιν ἀρηγέμεν ἦ Δαναοῖσι,

πληγεὶς οὐ κατὰ κόσμον ἐλεύσεται Οὔλυμπόνδε·

ἤ μιν ἑλὼν ῥίψω ἐς Τάρταρον ἠερόεντα,

τῆλε μάλ’, ἧχι βάθιστον ὑπὸ χθονός ἐστι βέρεθρον,

ἔνθα σιδήρειαί τε πύλαι καὶ χάλκεος οὐδός, 15
τόσσον ἔνερθ’ Ἀΐδεω ὅσον οὐρανός ἐστ’ ἀπὸ γαίης·
γνώσετ’ ἔπειθ’ ὅσον εἰμὶ θεῶν κάρτιστος ἁπάντων.

εἶδ’ ἄγε πειρήσασθε, θεοί, ἵνα ε’ίὸετε πάντες·

σειρὴν χρυσείην ἐξ οὐρανόθεν κρεμάσαντες

πάντες τ’ ἐξάπτεσθε θεοὶ πᾶσαί τε θέαιναι· 20
1 post v. 52 scripsit Zen. 4 ὑπὸ] ἅμα g· 6 om. cdeA D
U¹ Vl al. ἀνώγει V¹2 Vn V¹⁵ : ἐνείπῃ k 7 θεῶν ΑΓ. h

10 ἀπάτερθε Aristoph. : μετόπισθε Zen. 18 πασα[ι ᾮἹ

