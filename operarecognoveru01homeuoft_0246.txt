10. ΙΛΙΑΔΟΣ Κ

πρῶτον ἔπειτ’ Ὀδυσῆα, Διὶ μῆτιν ἀτάλαντον,
ἐξ ὕπνου ἀνέγειρε Γερήνιος ἱππότα Νέστωρ
φθεγξάμενος· τὸν δ’ αἶψα περὶ φρένας ἤλυθ’ ἰωή,
ἐκ δ’ ἦλθε κλισίης καί σφεας πρὸς μῦθον ἔειπε· 140
“ τίφθ’ οὕτω κατὰ νῆας ἀνὰ στρατὸν οἶοι ἀλᾶσθε
νύκτα δι’ ἀμβροσίην, ὅ τι δὴ χρειὼ τόσον ‘lxm ’³
Τὸν δ’ ἠμείβετ’ ἔπειτα Γερήνιος ἱππότα Νέστωρ·
“ διογενὲς Λαερτιάδη, πολυμήχαν’ Ὀδυσσεῦ,
μὴ νεμέσα· τοῖον γὰρ ἄχος βεβίηκεν Ἀχαιούς. 145
ἁλλ’ ἕπε’, ὄφρα καὶ ἄλλον ἐγείρομεν, ὅν τ’ ἐπέοικε
βουλὰς βουλεύειν, ἢ φευγέμεν ἠὲ μάχεσθαι.”

Ἳὶς φάθ’, ὁ δὲ κλισίηνδε κιὼν πολύμητις Ὀδυσσεὺς
ποικίλον ἀμφ’ ὤμοισι σάκος θέτο, βῆ δὲ μετ’ αὐτούς.
βὰν δ’ ἐπὶ Τυδεΐδην Διομήδεα· τὸν δ’ ἐκίχανον 150
ἐκτὸς ἀπὸ κλισίης σὺν τεύχεσιν· ἀμφὶ δ’ ἑταῖροι
εὗδον, ὑπὸ κρασὶν δ’ ἔχον ἀσπίδας· ἔγχεα δέ σφιν
ὄρθ’ ἐπὶ σαυρωτῆρος ἐλήλατο, τῆλε δὲ χαλκὸς
λάμφ’ ὥς τε στεροπὴ πατρὸς Διός· αὐτὰρ ὅ γ’ ἥρως
εὗδ’, ὑπὸ δ’ ἔστρωτο ῥινὸν βοὸς ἀγραύλοιο, 155
αὐτὰρ ὑπὸ κράτεσφι τάπης τετάνυστο φαεινός.
τὸν παρστὰς ἀνέγειρε Γερήνιος ἱππότα Νέστωρ,
λὰξ ποδὶ κινήσας, ὤτρυνέ τε νείκεσέ τ’ ἄντην·

“ ἔγρεο, Τυδέος υἱέ· τί πάννυχον ὕπνον ἀωτεῖς;

οὐκ ἀίεις ὡς Τρῶες ἐπὶ θρωσμῷ πεδίοιο 160

ἤαται ἄγχι νεῶν, ὀλίγος δ’ ἔτι χῶρος ἐρύκει,· ”
“529 φάθ’, ὁ δ’ ἐξ ὕπνοιο μάλα κραιπνῶς ἀνόρουσε,

καί μιν φωνήσας ἔπεα πτερόεντα προσηύδα·

“ σχέτλιός ἐσσι, γεραιέ· σὺ μὲν πόνου οὔ ποτε λήγεις.

141 κατὰ] ἐπὶ iklo A al. 142 ἀμβροσίην] ὀρφναίην V. l. in A,
V1 Vm 146 ἕπε’ Ar. TVlss: ἕπευ vulg. 153 σαυρωτῆρας
Aristoph. 154 ὥς τ’ ἀστεροπὴ abd e gD T al. z ὡς ἀστεροπὴ Ῑι R3
159 ἔγρεο et ὄρσεο ΑΓ. (διχῶς) t ὄρσεο dfiklnoqr A N⁴ V¹ Vm: ἔγρεο
cet. 1593 μή τις σοὶ εὕδοντι μεταφρένῳ ἐν δόρυ πήξῃ add. Diog.

Laert. vi. 2. 6 (z Θ 95) 161 δ’ ἔτι] δέ τε ΑΓ. h L¹⁸ le· ΜΤ Ο6 T:
δ’ ἀπὸ χῶρος ἐέργει ν. l. in Α

