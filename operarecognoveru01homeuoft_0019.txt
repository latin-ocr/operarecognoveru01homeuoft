 

PRAEFATIO

nitatur summi critici, sed (quod maius est) librorum
bonorum et nostris longe antiquiorum testimonio.
Quae si minus sufficiunt ad Aristarchi auctoritatem
confirmandam, possumus argumento prorsus diverso
idem efficere. Multae sunt lectionis varietates quae
in eo vertuntur ut alii fontes antiquiorem vocabuli>
formam, alii novam praebeant ad serioris linguae usum
accommodatam. Sic (e. g.) subiunctivi modi formas
quales sunt ἐθέλωμι τύχωμι εἴπωμι ἀγάγωμι in optativum
(ἐθέλοιμι, etc.) corruptas restituit Wolf, invitis quidem
codicibus plerisque sed Aristarcho auctore confisus.
Sic quoque pro participio τεθνηώς, quam formam veram
et emendatam esse etymologiae rationes ostendunt,
codices τεθνειώς exhibent, nimirum quod Attici τεθνεώς
dicerent. Similis est condicio vocabuli στείωσι pro
στήωσι (quippe στέωσι forma Ionica est), καθείατο pro
καθήατο, ἕκεια pro ἔκηα, optativorum θείης δαμείη φανείη
δοίη pro θήῃς δαμήῃ φανήῃ δώῃ; necnon εἰδυῖα pro ἰδυῖα,
πέποσθε pro πέπασθε, ἐπήν κε pro ἐπεί κε (Il. i. 168, vii. 5).
Nobile etiatn hqus rei conspicitur exemplum in formis
Aristarcheis οἰνοχόει (libri ᾠνοχόει habent) et ἐῳνοχόει,
pro qua Zenodotus ἐυῳνοχόει legebat. Qui enim ac-
cidit ut Aristarchus eas plerumque lectiones tutatus sit
quae antiquiorem linguae colorem servabant, reiectis
quae novicium prae se serebant τύπον.Ρ Qui potuit in
tali materia verum a falso dignoscere? quibus testi-
moniis, qua doctrina, qua divinatione fretus? Certe
nulla erant priscae linguae monumenta quae cum Ho-
mero conferret‚ nullae leges etymologiae quibus velut
ducibus ad vocabula cognoscenda uteretur. Restat
una haec ratiO, ut ideo bonam διόρθωσιν Aristarchi

putemus quod e libris bonis desumpta sit.
Xl

