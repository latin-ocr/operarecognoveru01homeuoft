9. IAIAAOE Ι

κικλήσκονσ’ Ἀΐδην καὶ ἐπαινὴν Περσεφόνειαν,

πρόχνυ καθεζομένη, δεύοντο δὲ δάκρυσι κόλποι, 570

παιδὶ δόμεν θάνατον· τῆς δ’ ἠεροφοῖτις Ἐρινὺς

ἔκλυεν ἐξ Ἐρέβεσφιν, ἀμείλιχον ἦτορ ἔχουσα.

τῶν δὲ τάχ’ ἀμφὶ πύλας ὅμαδος καὶ δοῦπος ὀρώρει

πύργων βαλλομένων· τὸν δὲ λίσσοντο γέροντες

Αἰτωλῶν, πέμπον δὲ θεῶν ἱερῆας ἀρίστους, 575

ἐξελθεῖν καὶ ἀμῦναι, ὑποσχόμενοι μέγα δῶρον·

ὁππόθι πιότατον πεδίον Καλυδῶνος ἐραννῆς,

ἔνθα μιν ἤνωγον τέμενος περικαλλὲς ἑλέσθαι

πεντηκοντόγυον, τὸ μὲν ἥμισυ οἰνοπέδοιο,

ἥμισυ δὲ ψιλὴν ἄροσιν πεδίοιο ταμέσθαι. 580

πολλὰ δέ μιν λιτάνευε γέρων ἱππηλάτα Οἰνεὺς

οὐδοῦ ἐπεμβεβαὼς ὑψηρεφέος θαλάμοιο,

σείων κολλητὰς σανίδας, γουνούμενος υἱόν·

πολλὰ δὲ τόν γε κασίγνηται καὶ πότνια μήτηρ

ἐλλίσσονθ’· ὁ δὲ μᾶλλον ἀναίνετο· πολλὰ δ’ ἑταῖροι, 585

οἵ οἱ κεδνότατοι καὶ φίλτατοι ἦσαν ἁπάντων·

ἀλλ’ οὐδ’ ὦς τοῦ θυμὸν ἐνὶ στήθεσσιν ἔπειθον,

πρίν γ’ ὅτε δὴ θάλαμος πύκ’ ἐβάλλετο, τοὶ δ’ ἐπὶ πύργων

βαῖνον Κουρῆτες καὶ ἐνέπρηθον μέγα ἄστυ.

καὶ τότε δὴ Μελέαγρον ἐΰζωνος παράκοιτις 590

λίσσετ’ ὀδυρομένη, καί οἱ κατέλεξεν ἅπαντα

κήδε’, ὅσ’ ἀνθρώποισι πέλει τῶν ἄστυ ἁλώῃ·

ἄνδρας μὲν κτείνουσι, πόλιν δέ τε πῦρ ἀμαθύνει,

τέκνα δέ τ’ ἄλλοι ἄγουσι βαθυζώνους τε γυναῖκας.

τοῦ δ’ ὠρίνετο θυμὸς ἀκούοντος κακὰ ἔργα, 595
569 Φερσεφόνειαν Α ss. Μ13 V¹¹ (cf. 457) 571 ἱεροφοῖτις ν, l, in

A et in lem. im 572 ’Ἐρέβεσφιν ekmp Mc Uff: ἐρέβευσφιν vulg. ε

Ἀΐδαο Ν·1 γρ. V³⁸ 576 ὑπισχόμενοι hL⁰ U²1V⁴ Et. M. 783. 51

580 ψιλῆς Ar. 582 οὐδῷ e ὑπερβεβαὼς ch, v. l. ap. Eust.

584 κασίγνητοι v. l. ant. aeg-h al. 588 πύργῳ bcmp v. l. ap.

Eust. al. 592 κήδε’ ὅο-’] ὅσσα κάκ’ cit. Aristot. Rhet. 1365 a 13

593 λὸιέὶ μὲν φθινύθουσι cit. Aristot. l. c. 594 τ’ ἄλλοι] δήϊοι Zen. :
ἄλλη SS.

