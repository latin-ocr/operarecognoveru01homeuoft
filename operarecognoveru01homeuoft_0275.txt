’ n

 

11. ΙΛΙΑΔΟΣ Λ

καὶ βάλεν, οὐδ’ ἄρα μιν ἅλιον βέλος ἔκφυγε χειρός,
ταρσὸν δεξιτεροῖο ποδός* διὰ δ’ ἀμπερὲς ἰὸς
ἐν γαίῃ κατέπηκτο· ὁ δὲ μάλα ἡδὺ γελάσσας
ἐκ λόχου ἀμπήδησε καὶ εὐχόμενος ἔπος ηὔδα·
“ βέβληαι, οὐδ’ ἅλιον βέλος ἔκφυγεν· ὡς ὄφελόν τοι 380
νείατον ἐς κενεῶνα βαλὼν ἐκ θυμὸν ἑλέσθαι.
οὕτω κεν καὶ Τρῶες ἀνέπνευσαν κακότητος,
οἵ τέ σε πεφρίκασι λέονθ’ ὡς μηκάδες αἶγες.”
Τὸν δ’ οὐ ταρβήσας προσέφη κρατερὸς Διομήδης·
“ τοξότα, λωβητήρ, κέρᾳ ἀγλαέ, παρθενοπῖπα, 385
εἶ μὲν δὴ ἀντίβιον σὺν τεύχεσι πειρηθείης,
οὐκ ἄν τοι χραίσμῃσι βιὸς καὶ ταρφέες ἰοί·
νῦν δέ μ’ ἐπιγράψας ταρσὸν ποδὸς εὔχεαι αὕτως.
οὐκ ἀλέγω, ὡς εἴ με γυνὴ βάλοι ἢ πάϊς ἄφρων·
κωφὸν γὰρ βέλος ἀνδρὸς ἀνάλκιδος οὐτιδανοῖο. 590
ἦ τ’ ἄλλως ὑπ’ ἐμεῖο, καὶ εἴ κ’ ὀλίγον περ ἐπαύρῃ,
ὀξὺ βέλος πέλεται, καὶ ἀκήριον αἶψα τίθησι.
τοῦ δὲ γυναικὸς μέν τ’ ἀμφίδρυφοί εἰσι παρειαί,
παῖδές τ’ ὀρφανικοί· ὁ δέ θ’ αἵματι γαῖαν ἐρεύθων
πύθεται, οἰωνοὶ δὲ περὶ πλέες ἠὲ γυναῖκες.” 395
ΔΩς φάτο, τοῦ δ’ Ὀδυσεὺς δουρικλυτὸς ἐγγύθεν ἐλθὼν
ἔστη πρόσθ’· ὁ δ’ ὄπισθε καθεζόμενος βέλος ὠκὺ
ἐκ ποδὸς ἕλκ’, ὀδύνη δὲ διὰ χροὸς ἦλθ’ ἀλεγεινή.
ἐς δίφρον δ’ ἀνόρουσε, καὶ ἡνιόχῳ ἐπέτελλε
νηυσὶν ἔπι γλαφυρῇσιν ἐλαυνέμεν· ἤχθετο γὰρ κῆρ. 400
Οἰώθη δ’ Ὀδυσεὺς δουρικλυτός, οὐδέ τις αὐτῷ
Ἀργείων παρέμεινεν, ἐπεὶ φόβος ἔλλαβε πάντας·
ὀχθήσας δ’ ἄρα εἶπε πρὸς δν μεγαλήτορα θυμόν·
“ ὤ μοι ἐγώ, τί πάθω; μέγα μὲν κακὸν αἵ κε φέβωμαι
376 ἔκπεσε hV¹⁵ 381 ὀλέσσαι i GsP¹0V¹ ν. 1. ap. Eust.
385 κέρᾳ Alexio (ἡ παράδοσις), Α Ang. Β M¹1 IUHVIGVZO: κέρα V. l.
ant.‚ vulg. παρθενοπΐα v. 1. ant„ ΜΤ 391 ἐπαύρη ΑΓ. (καὶ διὰ
τῶν ὑπομνημάτων), codd. z ἐπαύρω v. 1. ant. 392 αἶψα] ἄνδρα Ar.

397 ὠκὺ] ὀξὺ ν. 1. ap. Eust. 400 ὠκέας ἵππους bfr Bm³³ 1³³ pr,
Ρ13 V¹4 Vl* v. l. in A

