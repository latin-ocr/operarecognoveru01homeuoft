3. ΙΛΙΑΔΟΣ Γ

ὧδε δέ τις εἴπεσκεν Ἀχαιῶν τε Τρώων τε·

“ Ζεῦ πάτερ, Ἴδηθεν μεδέων, κύδιστε μέγιστε, 320
ὁππότερος τάδε ἔργα μετ’ ἀμφοτέροισιν ἔθηκε,

τὸν δὸς ἀποφθίμενον δῦναι δόμον ’Ἄϊδος εἵσω,

(κ)

ἡμῖν ο αὖ φιλότητα καὶ ὅρκια πιστὰ γενέσθαι.”

“525 ἄρ’ ἔφαν, πάλλεν δὲ μέγας κορυθαίολος ’Έκτωρ
ἂψ ὁρόων· Πάριος δὲ θοῶς ἐκ κλῆρος ὄρουσεν. 325
οἱ μὲν ἔπειθ’ ἵζοντο κατὰ στίχας, ἧχι ἑκάστῳ
ἵπποι ἀερσίποδες καὶ ποικίλα τεύχε’ ἔκειτο*
αὐτὰρ ὅ γ’ ἀμφ’ ὤμοισιν ἐδύσετο τεύχεα καλὰ
δῖος Ἀλέξανδρος, Ἑλένης πόσις ἠϋκόμοιο.
κνημῖδας μὲν πρῶτα περὶ κνήμῃσιν ἔθηκε 330
καλάς, ἀργυρέοισιν ἐπισφυρίοις ἀραρυίας·
δεύτερον αὗ θώρηκα περὶ στήθεσσιν ἔδυνεν
οἷο κασιγνήτοιο Λυκάονος· ἥρμοσε δ’ αὐτῷ.
ἀμφὶ δ’ ἄρ’ ὤμοισιν βάλετο ξίφος ἀργυρόηλον
χάλκεον, αὐτὰρ ἔπειτα σάκος μέγα τε στιβαρόν τε· 335
κρατὶ δ’ ἐπ’ ἰφθίμῳ κυνέην εὔτυκτον ἔθηκεν
ἵππουριν· δεινὸν δὲ λόφος καθύπερθεν ἔνευεν·
εἵλετο δ’ ἄλκιμον ἔγχος, ὅ οἱ παλάμηφιν ἀρήρει.
ὣς δ’ αὔτως Μενέλαος ἀρήϊος ἔντε’ ἔδυνεν.

Οἱ δ’ ἐπεὶ οὖν ἑκάτερθεν ὁμίλου θωρήχθησαν, 340
ἐς μέσσον Τρώων καὶ Ἀχαιῶν ἐστιχόωντο
δεινὸν δερκόμενοι· θάμβος δ’ ἔχεν εἰσορόωντας
Τρῶάς θ’ ἱπποδάμους καὶ ἐϋκνήμιδας Ἀχαιούς.
καί ῥ’ ἐγγὺς στήτην διαμετρητῷ ἐνὶ χώρῳ
σείοντ’ ἐγχείας ἀλλήλοισιν κοτέοντε. 345
πρόσθε δ’ Ἀλέξανδρος προΐει δολιχόσκιον ἔγχος,
καὶ βάλεν Ἀτρεΐδαο κατ’ ἀσπίδα πάντοσ’ ἐΐσην,
οὐδ’ ἔρρηξεν χαλκός, ἀνεγνάμφθη δέ οἱ αἰχμὴ

319 v, om. 12⁴⁰ 325 εισορο[ων 12⁴⁰ 326 ἑκάστῳ] ἑκάστου Ar.
ve» ss.: ἑκάστων Ρ1 U¹'¹ m. rec. 334-335 ath. Zen. de vv. 337-339 v.
praes. 338 ἀκαχμένον ὀξέϊ χαλκῷ v. l. in A 338 a ἀμφὶ δ’ ἄρ’
ὤμοισιν βάλετ’ ἀσπίδα τερσανόεσσαν Zen. 348 χαλκός ΑΓ. c ᾶΑ Β

ss. T. al. ε χαλκόν vulg.

