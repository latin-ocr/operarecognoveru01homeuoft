ΙΛΙΑΔΟΣ Ε

Διομήδους ἀριστεία

’Ένθ’ αὖ Τυδεΐδῃ Διομήδεϊ Παλλὰς Ἀθήνη

δῶκε μένος καὶ θάρσος, ἵν’ ἔκδηλος μετὰ πᾶσιν

Ἀργείοισι γένοιτο ἰδὲ κλέος ἐσθλὸν ἄροιτο·

δαῖέ οἱ ἐκ κόρυθός τε καὶ ἀσπίδος ἀκάματον πῦρ,

ἀστέρ’ ὀπωρινῷ ἐναλίγκιον, ὅς τε μάλιστα

λαμπρὸν παμφαίνῃσι λελουμένος Ὠκεανοῖο·

τοῖόν οἱ πῦρ δαῖεν ἀπὸ κρατός τε καὶ ὤμων,

ὦρσε δέ μιν κατὰ μέσσον, ὅθι πλεῖστοι κλονέοντο.
φΗν δέ τις ἐν Τρώεσσι Δάρης, ἀφνειὸς ἀμύμων,

ἱρεὺς Ἡφαίστοιο· δύω δέ οἱ υἱέες ἤστην,

Φηγεὺς Ἰδαῖός τε, μάχης εὖ εἰδότε πάσης.

τώ οἱ ἀποκρινθέντε ἐναντίω ὡρμηθήτην·

τὼ μὲν ἀφ’ ἵπποιιν, ὁ δ’ ἀπὸ χθονὸς ὤρνυτο πεζός.

οἱ δ’ ὅτε δὴ σχεδὸν ἦσαν ἐπ’ ἀλλήλοισιν ἰόντες,

Φηγεύς ῥα πρότερος προΐει δολιχόσκιον ἔγχος·

Τυδεΐδεω δ’ ὑπὲρ ὦμον ἀριστερὸν ἤλυθ’ ἀκωκὴ

ἔγχεος, οὐδ’ ἔβαλ’ αὐτόν· ὁ δ’ ὕστερος ὤρνυτο χαλκῷ

Τυδεΐδης· τοῦ δ’ οὐχ ἅλιον βέλος ἔκφυγε χειρός,
ἀλλ’ ἔβαλε στῆθος μεταμάζιον, ὦσε δ’ ἀφ’ ἵππων.
Ἰδαῖος δ’ ἀπόρουσε λιπὼν περικαλλέα δίφρον,
οὐδ’ ἔτλη περιβῆναι ἀδελφειοῦ κταμένοιο·

10

Ῐ5

20

4 δαῖε δέ οἱ ᾨῙ cf, v. l, ap. Eust. 21 περιμεῖναι Μ9 Ο5 Ρ1 Ρ11 U⁹

(g1. exspecta re) Vi¹

