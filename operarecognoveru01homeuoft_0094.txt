3. ῙΛῙΑΔΟΣ Γ

καὶ ξίφος· αὐτὰρ δοῦρε δύω κεκορυθμένα χαλκῷ
πάλλων Ἀργείων προκαλίζετο πάντας ἀρίστους
ἀντίβιον μαχέσασθαι ἐν αἰνῇ δηϊοτῆτι. 20
Τὸν δ’ ὡς οὖν ἐνόησεν ἀρηΐφιλος Μενέλαος
ἐρχόμενον προπάροιθεν ὁμίλου μακρὰ βιβάντα,
ὥς τε λέων ἐχάρη μεγάλῳ ἐπὶ σώματι κύρσας,
εὑρὼν ἦ ἔλαφον κεραὸν ἦ ἄγριον αἶγα
πεινάων· μάλα γάρ τε κατεσθίει, εἴ περ ἂν αὐτὸν 25
σεύωνται ταχέες τε κύνες θαλεροί τ’ αἰζηοί·
ὣς ἐχάρη Μενέλαος Ἀλέξανδρον θεοειδέα
ὀφθαλμοῖσιν ἰδών· φάτο γὰρ τείσεσθαι ἀλείτην·
αὐτίκα δ’ ε’ ὀχέων σὺν τεύχεσιν ἆλτο χαμᾶζε.-
Τὸν δ’ ὡς οὖν ἐνόησεν Ἀλέξανδρος θεοειδὴς 30
ἐν προμάχοισι φανέντα, κατεπλήγη φίλον ἦτορ,
ἂψ δ’ ἑτάρων εἰς ἔθνος ἐχάζετο κῆρ’ ἀλεείνων.
ὡς δ’ ὅτε τίς τε δράκοντα ἰδὼν παλίνορσος ἀπέστη
οὔρεος ἐν βήσσῃς, ὑπό τε τρόμος ἔλλαβε γυῖα,
ἂψ δ’ ἀνεχώρησεν, ὦχρός τέ μιν εἷλε παρειάς, 35
ὣς αὖτις καθ’ ὅμιλον ἔδυ Τρώων ἀγερώχων
δείσας Ἀτρέος υἱὸν Ἀλέξανδρος θεοειδής.
Τὸν δ’ “Em-ms) νείκεσσεν ἰδὼν αἰσχροῖς ἐπέεσσιν·
“ Δύσπαρι, εἶδος ἄριστε, γυναιμανές, ἠπεροπευτά,
αἵθ’ ὄφελες ἄγονός τ’ ἔμεναι ἄγαμός τ’ ἀπολέσθαι· 40
καί κε τὸ βουλοίμην, καί κεν πολὺ κέρδιον ἦεν
ἦ οὕτω λώβην τ’ ἔμεναι καὶ ὑπόψιον ἄλλων,
ἦ που καγχαλόωσι κάρη κομόωντες Ἀχαιοί,
φάντες ἀριστῆα πρόμον ἔμμεναι, οὕνεκα καλὸν
εἶδος ἔπ’, ἀλλ’ οὐκ ἔστι βίη φρεσὶν οὐδέ τις ἀλκή. 45
18-20 ath. Zen. 18 αὐτὰρ δοῦρε Zen. (2) Aristoph. Callistratus
Ar. (καὶ σχεδὸν οὕτως καὶ αἱ χαριέσταται) Dem. Ixion : αὐτὰρό codd.
19-20 ath. ΑΓ. 22 βιβάντα Ar. V¹⁵: βιβῶντα vulg. 28 ἀλείτας
Zen. 35 παρειά Dem. Ixion, ΑΙ,Π 'Mo‘2 V2¹‚ L'20 N4 V¹² corn:
παρείαν L¹⁵ 1⁴²0: παρῇα Dion. Sld. 38 αἰσχροῖσιν ἐνίσσων Ve

post 40 add. μηδέ τι ’γούνασιν εἰσιν ἐφέσσασθαι φίλον υἱόν Dion. Scyt.
42 ἐπόψιον Aristoph.

