10. ῙᾹῙΑΔΟΣ Κ,

σύν τε δύ’ ἐρχομένω, καί τε πρὸ ὃ τοῦ ἐνόησεν
ὅππως κέρδος ἔῃ· μοῦνος δ’ εἵ πέρ τε νοήσῃ, 225
ἀλλά τέ οἱ βράσσων τε νόος, λεπτὴ δέ τε μῆτις.”

ὁΩς ἔφαθ’, οἱ δ’ ἔθελον Διομήδεϊ πολλοὶ ἕπεσθαι.
ἠθελέτην Αἴαντε δύω, θεράποντες ”Αρηος,
ἤθελε Μηριόνης, μάλα δ’ ἤθελε Νέστορος υἱός,
ἤθελε δ’ Ἀτρείδης δουρικλειτὸς Μενέλαος, 230
ἤθελε δ’ ὁ τλήμων Ὀδυσεὺς καταδῦναι ὅμιλον
Τρώων· αἰεὶ γάρ οἱ ἐνὶ φρεσὶ θυμὸς ἐτόλμα.
τοῖσι δὲ καὶ μετέειπεν ἄναξ ἀνδρῶν Ἀγαμέμνων·
“Τυδε·ι”δη Διόμηδες, ἐμῷ κεχαρισμένε θυμῷ,
τὸν μὲν δὴ ἕταρόν γ’ αἱρήσεαι, ὅν κ’ ἐθέλῃσθα, 235
φαινομένων τὸν ἄριστον, ἐπεὶ μεμάασί γε πολλοί.
μηδὲ σύ γ’ αἰδόμενος σῇσι φρεσὶ τὸν μὲν ἀρείω
καλλείπειν, σὺ δὲ χείρον’ ὀπάσσεαι αἰδοῖ εἴκων,
ἐς γενεὴν ὁρόων, μηδ’ εἰ βασιλεύτερός ἐστιν.”

ιχΩς ἔφατ’, ἔδεισεν δὲ περὶ ξανθῷ Μενελάῳ. 240
τοῖς δ’ αῧτις μετέειπε βοὴν ἀγαθὸς Διομήδης·
ίἐἰ μὲν δὴ ἕταρόν γε κελεύετέ μ’ αὐτὸν ἑλέσθαι,
πῶς ἂν ἔπειτ’ Ὀδυσῆος ἐγὼ θείοιο λαθοίμην,
οὗ πέρι μὲν πρόφρων κραδίη καὶ θυμὸς ἀγήνωρ
ἐν πάντεσσι πόνοισι, φιλεῖ δέ ἑ Παλλὰς Ἀθήνη. 245
τούτου γ’ ἑσπομένοιο καὶ ἐκ πυρὸς αἰθομένοιο
ἄμφω νοστήσαιμεν, ἐπεὶ περίοιδε νοῆσαι.”

Τὸν δ’ αῧτε προσέειπε πολύτλας δῖος Ὀδυσσεύς·
“Τυδε”ι”δη, μήτ’ ἄρ με μάλ’ α’ίνεε μήτε τι νείκει·
εἰδόσι γάρ τοι ταῦτα μετ’ Ἀργείοις ἀγορεύεις. 250
ἀλλ’ ἴομεν· μάλα γὰρ νὺξ ἄνεται, ἐγγύθι δ’ ἠώς,
ἄστρα δὲ δὴ προβέβηκε, παρῴχωκεν δὲ πλέων νὺξ

224 ἐρχομένων ν. l. ant.‚ thC Mc N⁴ V¹⁰V¹⁶ 225 εἴ πέρ τε
Ar. (αν.) vulg. : εἴ πέρ τι ν. l. ant„ chq Ge Ν4 U1 al. 235 τὸν] τῶν
edgilr al. 239 ἐστιν] εἴη h 240 om. Zeu„ ath. Ar.
246 ’γε σπομένοιο Ptol. Asc, 252 παρῴχωκεν ΛΓ. L⁴ L⁰ Ι.10 L¹² L¹⁵
Lffi L¹7 U¹¹V¹⁰: παροίχωκεν Dorotheus et Apoll. Dysc. ap. schol. A:

παρώχετο ct παρῴχηκεν vulg. πλέων adh i D al. : πλέον f al„ cit.
Rhe-t. Gr. iii. 103. 1 : πλέω vulg.

