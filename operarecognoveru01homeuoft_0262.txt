ΙΛΙΑΔΟΣ Λ

 

Ἀγαμέμνονος ἀριστεία ⁴ ἦ

Ἠὼς δ’ ἐκ λεχέων παρ’ ἀγαυοῦ Τιθωνοῖο ι

ὤρνυθ’, ἵν’ ἀθανάτοιο-ι φόως φέροι ἠδὲ βροτοῖσι· Ι

Ζεὺς δ’ ’Έριδα προΐαλλε θοὰς ἐπὶ νῆας Ἀχαιῶν ι

ἀργαλέην, πολέμοιο τέρας μετὰ χερσὶν ἔχουσαν.

στῆ δ’ ἐπ’ Ὀδυσσῆος μεγακήτεϊ νηὶ· μελαίνῃ, 5

ἥ ῤ’ ἐν μεσσάτῳ ἔσκε γεγωνέμεν ἀμφοτέρωσε,

ἠμὲν ἐπ’ Αἴαντος κλισίας Τελαμωνιάδαο

ἠδ’ ἐπ’ Ἀχιλλῆος, τοί ῥ’ ἔσχατα νῆας ἐΐσας

εἴρυσαν, ἠνορέῃ πίσυνοι καὶ κάρτεϊ χειρῶν.

ἔνθα στάσ’ ἤϋσε θεὰ μέγα τε δεινόν τε 10

ὄρθι’, Ἀχαιοῖσιν δὲ μέγα σθένος ἔμβαλ’ ἑκάστῳ

καρδίῃ, ἄλληκτον πολεμίζειν ἠδὲ μάχεσθαι.

τοῖσι δ’ ἄφαρ πόλεμος γλυκίων γένετ’ ἠὲ νέεσθαι

ἐν νηυσὶ γλαφυρῇσι φίλην ἐς πατρίδα γαῖαν. ,Γ
Ἀτρεΐδης δ’ ἐβόησεν ἰδὲ ζώννυσθαι ἄνωγεν 15

Ἀργείους· ἐν δ’ αὐτὸς ἐδύσετο νώροπα χαλκόν.

κνημῖδας μὲν πρῶτα περὶ κνήμῃσιν ἔθηκε

καλάς, ἀργυρέοισιν ἐπισφυρίοις ἀραρυίας·

δεύτερον αὖ θώρηκα περὶ στήθεσσιν ἔδυνε,

τόν ποτέ οἱ Κινύρης δῶκε ξεινήϊον εἶναι. 20

πεύθετο γὰρ Κύπρονδε μέγα κλέος, οὕνεκ’ Ἀχαιοὶ

13-14 om. Zeu„ ath. Aristoph. Ar. (2 Β 453—454) 16 χαλκῶ g ss.

