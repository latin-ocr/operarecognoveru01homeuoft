5. ΙΛΙΑΔΟΣ Ε

πὰρ δὲ στὰς βέλος ὠκὺ διαμπερὲς ἐξέρυσ’ ὤμου·

αἷμα δ’ ἀνηκόντιζε διὰ στρεπτοῖο χιτῶνος.

δὴ τότ’ ἔπειτ’ ἠρᾶτο βοὴν ἀγαθὸς Διομήδης·

“ κλῦθί μευ, αἰγιόχοιο Διὸς τέκος, Ἀτρυτώνη, 115

εἴ ποτέ μοι καὶ πατρὶ φίλα φρονέουσα παρέστης

δηΐῳ ἐν πολέμῳ, νῦν αὖτ’ ἐμὲ φῖλαι, Ἀθήνη·

δὸς δέ τέ μ’ ἄνδρα ἑλεῖν καὶ ἐς ὁρμὴν ἔγχεος ἐλθεῖν,

ὅς μ’ ἔβαλε φθάμενος καὶ ἐπεύχεται, οὐδέ μέ φησι

δηρὸν ἔτ’ ὄψεσθαι λαμπρὸν φάος ἠελίοιο.” 120
ιῚὶς ἔφατ’ εὐχόμενος· τοῦ δ’ ἔκλυε Παλλὰς Ἀθήνη,

γυῖα δ’ ἔθηκεν ἐλαφρά, πόδας καὶ χεῖρας ὕπερθεν·

ἀγχοῦ δ’ ἱσταμένη ἔπεα πτερόεντα προσηύδα·

“ θαρσῶν νῦν, Διόμηδες, ἐπὶ Τρώεσσι μάχεσθαι·

ἐν γάρ τοι στήθεσσι μένος πατρώϊον ἧκα 125

ἄτρομον, οἷον ἔχεσκε σακέσπαλος ἱππότα Τυδεύς·

ἀχλὺν δ’ αὗ τοι ἀπ’ ὀφθαλμῶν ἕλον, ἢ πρὶν ἐπῆεν,

ὄφρ’ εῧ γιγνώσκῃς ἠμὲν θεὸν ἠδὲ καὶ ἄνδρα.

τῶ νῦν, αἵ κε θεὸς πειρώμενος ἐνθάδ’ ἵκηται,

μή τι σύ γ’ ἀθανάτοισι θεοῖς ἀντικρὺ μάχεσθαι 130

τοῖς ἄλλοις· ἀτὰρ εἴ κε Διὸς θυγάτηρ Ἀφροδίτη

ἔλθῃσ’ ἐς πόλεμον, τήν γ’ οὐτάμεν ὀξέϊ χαλκῷ.”
‘H μὲν ἄρ’ ὣς εἰποῦσ’ ἀπέβη γλαυκῶπις Ἀθήνη,

Τυδεΐδης δ’ ἐξαῦτις ἰὼν προμάχοισιν ἐμίχθη,

καὶ πρίν περ θυμῷ μεμαὼς Τρώεσσι μάχεσθαι· 135

δὴ τότε μιν τρὶς τόσσον ἕλεν μένος, ὥς τε λέοντα,

ὅν ῥά τε ποιμὴν ἀγρῷ ἐπ’ εἰροπόκοις ὀΐεσσι

χραύσῃ μέν τ’ αὐλῆς ὑπεράλμενον οὐδὲ δαμάσσῃ·

τοῦ μέν τε σθένος ὦρσεν, ἔπειτα δέ τ’ οὐ προσαμύνει,

ἀλλὰ κατὰ σταθμοὺς δύεται, τὰ δ’ ε’ρῆμα φοβεῖται· ¹40
115 μευ c k m al. : μου 1: μοι vulg. 118 δὺς δέ τέ μ’ Herod.

codd.: τὸν δέ τέ μ’ Ar. 12¹⁶ schol. O 119 126 om. 12¹⁶ 128 ἠδ’

ἄνθρωπον Zen. 130 σύπερ 1 132 τήν ’γ’ et τὴν Ar. (διχῶς) :

ἒήνᾶγ vulg. οὐτάσαι Zen. χαλκῷ] δουρί ᾮῙῧ 136 ἔχεν Ptol.
ιη .

