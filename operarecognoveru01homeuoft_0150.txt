5. ΙΛΙΑΔΟΣ Ε

ἡ μὲν ἔχουσα Κυδοιμὸν ἀναιδέα δηϊοτῆτος,

’Ἄρης δ’ ἐν παλάμῃσι πελώριον ἔγχος ἐνώμα,

φοίτα δ’ ἄλλοτε μὲν πρόσθ’ ”Εκτορος, ἄλλοτ’ ὄπισθε.
Τὸν δὲ ἰδὼν ῥίγησε βοὴν ἀγαθὸς Διομήδης·

ὡς δ’ ὅτ’ ἀνὴρ ἀπάλαμνος, ἰὼν πολέος πεδίοιο,

στήῃ ἐπ’ ὠκυρόῳ ποταμῷ ἅλαδε προρέοντι,

ἀφρῷ μορμύροντα ἰδών, ἀνά τ’ ἔδραμ’ ὀπίσσω,

ὣς τότε Τυδείδης ἀνεχάζετο, εἶπέ τε λαῷ·

“ ὦ φίλοι, οῖον δὴ θαυμάζομεν θΈκτορα δῖον

αἰχμητήν τ’ ἔμεναι καὶ θαρσαλέον πολεμιστήν·

τῷ δ’ αἰεὶ πάρα εἷς γε θεῶν, ὃς λοιγὸν ἀμύνει·

καὶ νῦν οἱ πάρα κεῖνος ’Άρης, βροτῷ ἀνδρὶ ἐοικώς.

ἀλλὰ πρὸς Τρῶας τετραμμένοι αἰὲν ὀπίσσω

εἴκετε, μηδὲ θεοῖς μενεαινέμεν ἶφι μάχεσθαι.”

ιχΩς ἄρ’ ἔφη, Τρῶες δὲ μάλα σχεδὸν ἤλυθον αὐτῶν.

ἕνθ’ ’Ἐκτωρ δύο φῶτε κατέκτανεν εἰδότε χάρμης,
εἰν ἑνὶ δίφρῳ ἐόντε, Μενέσθην Ἀγχίαλόν τε.

τὼ δὲ πεσόντ’ ἐλέησε μέγας Τελαμώνιος Αἴας·

στῆ δὲ μάλ’ ἐγγὺς ἰών, καὶ ἀκόντισε δουρὶ φαεινῷ,
καὶ βάλεν ’[Αμφιον, Σελάγου υἱόν, ὅς ῥ’ ἐνὶ Παισῷ
ναῖε πολυκτήμων πολυλήϊος· ἀλλά ἑ μοῖρα

ἦγ’ ἐπικουρήσοντα μετὰ Πρίαμόν τε καὶ υἶας.

τόν ῥα κατὰ ζωστῆρα βάλεν Τελαμώνιος Αἴας,
νειαίρῃ δ’ ἐν γαστρὶ πάγη δολιχόσκιον ἔγχος,
δούπησεν δὲ πεσών· ὁ δ’ ἐπέδραμε φαίδιμος Αἴας
τεύχεα συλήσων· Τρῶες δ’ ἐπὶ δούρατ’ ἔχευαν
ὀξέα παμφανόωντα· σάκος δ’ ἀνεδέξατο πολλά.
αὐτὰρ ὁ λὰξ προσβὰς ἐκ νεκροῦ χάλκεον ἔγχος
ἐσπάσατ’· οὐδ’ ἄρ’ ἔτ’ ἄλλα δυνήσατο τεύχεα καλὰ
ὤμοιιν ἀφελέσθαι· ἐπείγετο γὰρ βελέεσσι.

δεῖσε δ’ ὅ γ’ ἀμφίβασιν κρατερὴν Τρώων ἀγερώχων,
οἳ πολλοί τε καὶ ἐσθλοὶ ἐφέστασαν ἔγχε’ ἔχοντες,

595

600

605

610

615

620

609 Μενεσθῆν ΛΓ. ; Μενέστην v, 1. ant. 612 Παισῷ cf. B 828

