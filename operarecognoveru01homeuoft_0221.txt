 

9. ΙΑΙΑΔΟΣ 1

νῆα ἅλις χρυσοῦ καὶ χαλκοῦ νηησάσθω
εἰσελθών, ὅτε κεν δατεώμεθα ληΐδ’ Ἀχαιοί,
Τρωϊάδας δὲ γυναῖκας ἐείκοσιν αὐτὸς ἑλέσθω,
αἵ κε μετ’ Ἀργείην Ἑλένην κάλλισται ἔωσιν. 140
εἰ δέ κεν ’Ἄργος ἱκοίμεθ’ Ἀχαιϊκόν, οὖθαρ ἀρούρης,
γαμβρός κέν μοι ἔοι· τείσω δέ μιν ἶσον Ὀρέστῃ,
ὅς μοι τηλύγετος τρέφεται θαλίῃ ἔνι πολλῇ.
τρεῖς δέ μοί εἶσι θύγατρες ε’νὶ μεγάρῳ εὐπήκτῳ,
Χρυσόθεμις καὶ Λαοδίκη καὶ Ἰφιάνασσα, 145
τάων ἥν κ’ ἐθέλῃσι φίλην ἀνάεδνον ἀγέσθω
πρὸς οῖκον Πηλῆος· ἐγὼ δ’ ἐπὶ μείλια δώσω
πολλὰ μάλ’, ὅσσ’ οὕ πώ τις ἑῇ ἐπέδωκε θυγατρί·
ἑπτὰ δέ ὀἱ δώσω εὖ ναιόμενα πτολίεθρα,
Καρδαμύλην Ἐνόπην τε καὶ Ἱρὴν ποιήεσσαν, 150
Φηράς τε ζαθέας ἠδ’ ’Ἄνθειαν βαθύλειμον,
καλήν τ’ Αἴπειαν καὶ Πήδασον ἀμπελόεσσαν.
πᾶσαι δ’ ἐγγὺς ἁλός, νέαται Πύλου ἠμαθόεντος·
ἐν δ’ ἄνδρες ναίουσι πολύρρηνες πολυβοῦται,
οἵ κέ ἑ δωτίνῃσι θεὸν ὣς τιμήσουσι 155
καί οἱ ὑπὸ σκήπτρῳ λιπαρὰς τελέουσι θέμιστας.
ταῦτά κέ οἱ τελέσαιμι μεταλλήξαντι χόλοιο.
δμηθήτω-Ἀίδης τοι ἀμείλιχος ἠδ’ ἀδάμαστος·
τοῦνεκα καί τε βροτοῖσι θεῶν ἔχθιστος ἁπάντων-
καί μοι ὑποστήτω, ὅσσον βασιλεύτερός εἰμι 160
ἠδ’ ὅσσον γενεῇ προγενέστερος εὔχομαι εἶναι.”

Τὸν δ’ ἠμείβετ’ ἔπειτα Γερήνιος ἱππότα Νέστωρ·
“ Ἀτρεΐδη κύδιστε, ἄναξ ἀνδρῶν Ἀγάμεμνον,
δῶρα μὲν οὐκέτ’ ὀνοστὰ διδοῖς Ἀχιλῆϊ ἄνακτι·
ἀλλ’ ἄγετε, κλητοὺς ὀτρύνομεν, οἵ κε τάχιστα 165

137 χαλκοῦ καὶ χρυσοῦ deer C 140 αἵ τε ng¹V¹2 ¹40 a
τὴν γὰρ ἀπ’ αὖτις ἐγὼ δώσω ξανθῷ Μενελάῳ quidam ant. 153 νέαται]
κέαται Apoll. Dysc‚ <Apollodorus sch. T) il 155 τιμήσονται ΑΓ.
chV³2 158 καμφθήτω Zen. Aristoph. 159a οὕνεκ’ ἐπεί κε

λάβῃσι πέλωρ ἔχει οὐδ’ ἀνίησιν quidam ant. 1⁷*
2

