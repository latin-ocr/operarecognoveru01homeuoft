9. ῘΛΙΑΔΟΣ Ι

ὃς δέ κ’ ἀνήνηται καί τε στερεῶς ἀποείπῃ, 510
λίσσονται δ’ ἄρα ταί γε Δία Κρονίωνα κιοῦσαι

τῷ ’Ἄτην ἅμ’ ἕπεσθαι, ἵνα βλαφθεὶς ἀποτείσῃ.

ἀλλ’, Ἀχιλεῦ, πόρε καὶ σὺ Διὸς κούρῃσιν ἕπεσθαι

τιμήν, ἥ τ’ ἄλλων περ ἐπιγνάμπτει νόον ἐσθλῶν.

εἰ μὲν γὰρ μὴ δῶρα φέροι, τὰ δ’ ὄπισθ’ ὀνομάζοι 515
Ἀτρεΐδης, ἀλλ’ αἰὲν ἐπιζαφελῶς χαλεπαίνοι,

οὐκ ἂν ἔγωγέ σε μῆνιν ἀπορρίψαντα κελοίμην

Ἀργείοισιν ἀμυνέμεναι χατέουσί περ ἔμπης·

νῦν δ’ ἅμα τ’ αὐτίκα πολλὰ διδοῖ, τὰ δ’ ὄπισθεν ὑπέστη,
ἄνδρας δὲ λίσσεσθαι ἐπιπροέηκεν ἀρίστους 520
κρινάμενος κατὰ λαὸν Ἀχαιϊκόν, οἵ τε σοὶ αὐτῷ

φίλτατοι Ἀργείων· τῶν μὴ σύ γε μῦθον ἐλέγξῃς

μηδὲ πόδας· πρὶν δ’ οὔ τι νεμεσσητὸν κεχολῶσθαι.

οὕτω καὶ τῶν πρόσθεν ἐπευθόμεθα κλέα ἀνδρῶν

ἡρώων, ὅτε κέν τιν’ ἐπιζάφελος χόλος ἵκον 525
δωρητοί τε πέλοντο παράρρητοί τ’ ἐπέεσσι.

μέμνημαι τόδε ἔργον ἐγὼ πάλαι, οὔ τι νέον γε,

ὡς ἦν· ἐν δ’ ὑμῖν ἐρέω πάντεσσι φίλοισι.

Κουρῆτές τ’ ἐμάχοντο καὶ Αἰτωλοὶ μενεχάρμαι

ἀμφὶ πόλιν Καλυδῶνα καὶ ἀλλήλους ἐνάριζον, 530
Αἰτωλοὶ μὲν ἀμυνόμενοι Καλυδῶνος ἐραννῆς,

Κουρῆτες δὲ διαπραθέειν μεμαῶτες ’Ἄρηϊι

καὶ γὰρ τοῖσι κακὸν χρυσόθρονος ’Ἄρτεμις ὦρσε,

χωσαμένη ὅ οἱ οὕ τι θαλύσια γουνῷ ἀλωῆς

. Οἰνεὺς ῥέξ’· άλλοι δὲ θεοὶ δαίνυνθ’ ἑκατόμβας, 535
οἵῃ δ’ οὐκ ἔρρεξε Διὸς κούρῃ μεγάλοιο.

ἦ λάθετ’ ἢ οὐκ ἐνόησεν· ἀάσατο δὲ μέγα θυμῷ.

ἡ δὲ χολωσαμένη δῖον γένος ἰοχέαιρα

ὦρσεν ἔπι χλούνην σῦν ἄγριον ἀργιόδοντα,

512 ἆποτίνῃ h [ΑΗ Vh* γρ. Α 514 νόον] φρένας ch Ang. L¹⁴
Eust. 535 ῥέξ’ i Μ5 Μ11 R1 RS: ἔρξ’ vulg. : ἔρεξ’ fm pq CT al.
537 ἐκλάθετ’ οὐδ’ Zen. 539 θρέψεν ἔπι χλούνην σῦν ἄγριον οὐδὲ
ἐῴκει θηρί γε σιτοφάγῳ ἀλλὰ ῥίῳ ὑλήεντι Arist. hist. an. 578 b 1, cs.
ι Ι9ο-Ι9Ι

