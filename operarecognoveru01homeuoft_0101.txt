3. ΙΛΙΑΔΟΣ Γ

“ οὗτος δ’ Αἴας ἐστὶ πελώριος, ἕρκος Ἀχαιῶν·

Ἰδομενεὺς δ’ ἑτέρωθεν ἐνὶ Κρήτεσσι θεὸς ὣς

ἕστηκ’, ἀμφὶ δέ μιν Κρητῶν ἀγοὶ ἠγερέθονται.

πολλάκι μιν ξείνισσεν ἀρηΐφιλος Μενέλαος

οἴκῳ ἐν ἡμετέρῳ, ὁπότε Κρήτηθεν ἵκοιτο.

νῦν δ’ ἄλλους μὲν πάντας ὁρῶ ἑλίκωπας Ἀχαιούς,

οὕς κεν ἐῢ γνοίην καί τ’ οὔνομα μυθησαίμην·

δοιὼ δ’ οὐ δύναμαι ἰδέειν κοσμήτορε λαῶν,

Κάστορά θ’ ἱππόδαμον καὶ πὺξ ἀγαθὸν Πολυδεύκεα,

αὐτοκασιγνήτω, τώ μοι μία γείνατο μήτηρ.

ἢ οὐχ ἑσπέσθην Λακεδαίμονος ἐξ ἐρατεινῆς,

ἢ δεύρω μὲν ἕποντο νέεσσ’ ἔνι ποντοπόροισι,

νῦν αὖτ’ οὐκ ἐθέλουσι μάχην καταδύμεναι ἀνδρῶν,

αἴσχεα δειδιότες καὶ ὀνείδεα πόλλ’ ἅ μοί ἐστιν.”
ΑΩς φάτο, τοὺς δ’ ἤδη κάτεχεν φυσίζοος αἶα

ἐν ΑΧακεδαίμονι αὖθι, φίλῃ ἐν πατρίδι γαίῃ.
Κήρυκες δ’ ἀνὰ ἄστυ θεῶν φέρον ὅρκια πιστά,

ἄρνε δύω καὶ οἶνον ἐΰφρονα, καρπὸν ἀρούρης,

ἀσκῷ ἐν αἰγείῳ· φέρε δὲ κρητῆρα φαεινὸν

κῆρυξ Ἰδαῖος ἠδὲ χρύσεια κύπελλα·

ὤτρυνεν δὲ γέροντα παριστάμενος ἐπέεσσιν·

“ ὄρσεο, Λαομεδοντιάδη, καλέουσιν ἄριστοι

Τρώων θ’ ἱπποδάμων καὶ Ἀχαιῶν χαλκοχιτώνων

ἐς πεδίον καταβῆναι, ἵν’ ὅρκια πιστὰ τάμητε·

αὐτὰρ Ἀλέξανδρος καὶ ἀρηΐφιλος Μενέλαος

μακρῇς ἐγχείῃσι μαχήσοντ’ ἀμφὶ γυναικί·

τῷ δέ κε νικήσαντι γυνὴ καὶ κτήμαθ’ ἕποιτο·

οἱ δ’ ἄλλοι φιλότητα καὶ ὅρκια πιστὰ ταμόντες

ναίοιμεν Τροίην ἐριβώλακα, τοὶ δὲ νέονται

’Ἄργος ἐς ἱππόβοτον καὶ Ἀχαιίδα καλλιγύναικαΓ

240

245

250

255

235 orn. 12³ M⁵ Οὖ 240 δεύρω Hdu. A B D L¹⁷ Me T V3² aL: δεῦρο
vulg. 241 μάχην] πόνον Μ8 M1⁰V¹0 γρ. L¹⁴ ext. Eust. 244 φίλῃ]
ἑῇ Zen. 252 ἐν πεδίῳ Ge N⁴ V¹5 al. τάμηαι ci : τάμωμεν dg al.

