ΙΛΙΑΔΟΣ Δ

Ὁρκίων σύγχυσις Ἀγαμέμνονος ἐπιπώλησις

Οἱ δὲ θεοὶ πὰρ Ζηνὶ καθήμενοι ἠγορόωντο
χρυσέῳ ἐν δαπέδῳ, μετὰ δέ σφισι πότνια ΓῊβη
νέκταρ ἐῳνοχόει· τοὶ δὲ χρυσέοις δεπάεσσι
δειδέχατ’ ἀλλήλους, Τρώων πόλιν εἰσορόωντες.
αὐτίκ’ ἐπειρᾶτο Κρονίδης ἐρεθιζέμεν ’Ἡρην 5
κερτομίοις ἐπέεσσι, παραβλήδην ἀγορεύων·
“ δοιαὶ μὲν Μενελάῳ ἀρηγόνες εἰσὶ θεάων,
ΓἩρη τ’ Ἀργείη καὶ Ἀλαλκομενηῒς Ἀθήνη.
ἀλλ’ ἤτοι ταὶ νόσφι καθήμεναι εἰσορόωσαι
τέρπεσθον· τῷ δ’ αὖτε φιλομμειδὴς Ἀφροδίτη 10
αἰεὶ παρμέμβλωκε καὶ αὐτοῦ κῆρας ἀμύνει·
καὶ νῦν ἐξεσάωσεν ὀϊόμενον θανέεσθαι.
ἀλλ’ ἤτοι νίκη μὲν ἀρηϊφίλου Μενελάου·
ἡμεῖς δὲ φραζώμεθ’ ὅπως ἔσται τάδε ἔργα,
ἥ ῥ’ αὖτις πόλεμόν τε κακὸν καὶ φύλοπιν αἰνὴν 15
ὄρσομεν, ἦ φιλότητα μετ’ ἀμφοτέροισι βάλωμεν.
εἰ δ’ αὗ πως τόδε πᾶσι φίλον καὶ ἡδὺ γένοιτο,
ἤτοι μὲν οἰκέοιτο πόλις Πριάμοιο ἄνακτος,
αὖτις δ’ Ἀργείην Ἑλένην Μενέλαος ἄγοιτο.”
ΔΩς ἔφαθ’, αἱ δ’ ἐπέμυξαν Ἀθηναίη τε καὶ “Ηρη· 20
πλησίαι αἵγ’ ἥσθην, κακὰ δὲ Τρώεσσι μεδέσθην.

3 ἐνῳνοχόει ν. 1. ant. (ἓ Zen.): ἐοιν- U¹ 15 ῥ’ otu-19⁴ h Eust. al.

17 αὖ πως An: αὔτως Aristoph.: αὔτως vel αὕτως codd. γένοιτο
Aristoph. codd. ε πέλοιτο Ar.

