4. IAIAAOS Δ

ἀβλῆτα πτερόεντα, μελαινέων ἕρμ’ ὀδυνάων·

αἶψα δ’ ἐπὶ νευρῇ κατεκόσμει πικρὸν ὀϊστόν,

εὔχετο δ’ Ἀπόλλωνι Λυκηγενέϊ κλυτοτόξῳ

ἀρνῶν πρωτογόνων ῥέξειν κλειτὴν ἑκατόμβην 120

οἴκαδε νοστήσας ἱερῆς εἷς ἄστυ Ζελείης.

ἕλκε δ’ ὁμοῦ γλυφίδας τε λαβὼν καὶ νεῦρα βόεια·

νευρὴν μὲν μαζῷ πέλασεν, τόξῳ δὲ σίδηρον.

αὐτὰρ ἐπεὶ δὴ κυκλοτερὲς μέγα τόξον ἔτεινε,

λίγξε βιός, νευρὴ δὲ μέγ’ ἴαχεν, ἆλτο δ’ ὀϊστὸς 12 5

ὀξυβελής, καθ’ ὅμιλον ἐπιπτέσθαι μενεαίνων.
Οὐδὲ σέθεν, Μενέλαε, θεοὶ μάκαρες λελάθοντο

ἀθάνατοι, πρώτη δὲ Διὸς θυγάτηρ ἀγελείη,

ἤ τοι πρόσθε στᾶσα βέλος ἐχεπευκὲς ἄμυνεν.

ἡ δὲ τόσον μὲν ἔεργεν ἀπὸ χροός, ὡς ὅτε μήτηρ 130

παιδὸς ἐέργῃ μυῖαν, ὅθ’ ἡδέϊ λέξεται ὕπνῳ,

αὐτὴ δ’ αὖτ’ ἴθυνεν ὅθι ζωστῆρος ὀχῆες

χρύσειοι σύνεχον καὶ διπλόος ἤντετο θώρηξ.

ἐν δ’ ἔπεσε ζωστῆρι ἀρηρότι πικρὸς ὀϊστός·

διὰ μὲν ἂρ ζωστῆρος ἐλήλατο δαιδαλέοιο, 135

καὶ διὰ θώρηκος πολυδαιδάλου ἠρήρειστο

μίτρης θ’, ἣν ἐφόρει ἔρυμα χροός, ἕρκος ἀκόντων,

ἥ οἱ πλεῖστον ἔρυτο· διαπρὸ δὲ εἵσατο καὶ τῆς.

ἀκρότατον δ’ ἄρ’ ὀϊστὸς ἐπέγραψε χρόα φωτός·

αὐτίκα δ’ ἔρρεεν αἷμα κελαινεφὲς ἐξ ὠτειλῆς. 140
‘523 δ’ ὅτε τίς τ’ ἐλέφαντα γυνὴ φοίνικι μιήνῃ

Μῃονὶς ἠὲ Κάειρα, παρήϊον ἔμμεναι ἵππων·

κεῖται δ’ ἐν θαλάμῳ, πολέες τέ μιν ἠρήσαντο

ἱππῆες φορέειν· βασιλῆϊ δὲ κεῖται ἄγαλμα,

ἀμφότερον κόσμος θ’ ἵππῳ ἐλατῆρί τε κῦδος· 145
117 ath. Ar. μελαινέων ΑΓ. ABGe V20: μελαινάων vulg.

118 κατεκόσμεε gp al. 124 ante 123 posuit Zen. 129 τοι Ar.

vulg. : οἱ v. 1. ant. (ἓ), M⁹ pm V¹ 137 ἔλυμα zen. Aristoph.

139 ἄρ’ ὀϊστὸς] ἄρα χαλκὸς Zen. 140 ath. Ar. 142 ἵππων vulg. :

ἵππω m Bm5 Ρ17 al. ε ἵππου M⁵ cit. Eust. : quid leg. Aristoph. Ar. non
liquet 145 ἵππων a g· h k ο Mc V1 al.

