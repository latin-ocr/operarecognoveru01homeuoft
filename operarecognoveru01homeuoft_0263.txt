11. ΙΛΙΑΔΟΣ Α

ἐς Τροίην νήεσσιν ἀναπλεύσεσθαι ἔμελλον·
τοῦνεκά οἱ τὸν δῶκε χαριζόμενος βασιλῆϊ.
τοῦ δ’ ἤτοι δέκα οἶμοι ἕσαν μέλανος κυάνοιο,
δώδεκα δὲ χρυσοῖο καὶ ε’ίκοσι κασσιτέροιο· 25
κυάνεοι δὲ δράκοντες ὀρωρέχατο προτὶ δειρὴν
τρεῖς ἑκάτερθ’, ἴρισσιν ἐοικότες, ἅς τε Κρονίων
ἐν νέφεϊ στήριξε, τέρας μερόπων ἀνθρώπων.
ἀμφὶ δ’ ἄρ’ ὤμοισιν βάλετο ξίφος· ἐν δέ οἱ ἧλοι
χρύσειοι πάμφαινον, ἀτὰρ περὶ κουλεὸν ἦεν 30
ἀργύρεον, χρυσέοισιν ἀορτήρεσσιν ἀρηρός.
ἂν δ’ ἕλετ’ ἀμφιβρότην πολυδαίδαλον ἀσπίδα θοῦριν,
καλήν, ἢν πέρι μὲν κύκλοι δέκα χάλκεοι ἦσαν,
ἐν δέ οἱ ὀμφαλοὶ ἦσαν ἐείκοσι κασσιτέροιο
λευκοί, ἐν δὲ μέσοισιν ἔην μέλανος κυάνοιο. 35
τῇ δ’ ἐπὶ μὲν Γοργὼ βλοσυρῶπις ἐστεφάνωτο
δεινὸν δερκομένη, περὶ δὲ Δεῖμός τε Φόβος τε.
τῆς δ’ ἐξ ἀργύρεος τελαμὼν ἦν· αὐτὰρ ἐπ’ αὐτοῦ
κυάνεος ἐλέλικτο δράκων, κεφαλαὶ δέ οἱ ἦσαν
τρεῖς ἀμφιστρεφέες, ἑνὸς αὐχένος ἐκπεφυυῖαι. 40
κρατὶ δ’ ἐπ’ ἀμφίφαλον κυνέην θέτο τετραφάληρον
ἵππουριν· δεινὸν δὲ λόφος καθύπερθεν ἔνευεν.
εἵλετο δ’ ἄλκιμα δοῦρε δύω, κεκορυθμένα χαλκῷ,
ὀξέα· τῆλε δὲ χαλκὸς ἀπ’ αὐτόφιν οὐρανὸν εἵσω
λάμπ’· ἐπὶ δ’ ἐγδούπησαν Ἀθηναίη τε καὶ ”Ηρη, 45
τιμῶσαι βασιλῆα πολυχρύσοιο Μυκήνης.
ιΗνιόχῳ μὲν ἔπειτα ἑῷ ἐπέτελλεν ἕκαστος
ἵππους εὖ κατὰ κόσμον ἐρυκέμεν αὖθ’ ἐπὶ τάφρῳ,
αὐτοὶ δὲ πρυλέες σὺν τεύχεσι θωρηχθέντες

26 σμερδαλέοι δὲ δράκοντες ἐλειχμῶντο Aristoph. 27 ἐρίδεσσιν
Zen. 28 στήριξε Ar. codd. 32 ἂν] ἐν fC L¹⁴ Pl V‘23 33 καλήν]
δεινήν nglV32 Ιἦσαν v. l. ant. 35 λευκοῖ’ v.l. ant. 38 αὐτοῦ

Ar. delqA D al. : αὐτῷ ν. 1., ant. vulg.: αὐτῶν h 4ο ἀμφιστρεφέες
ΑΓ. (τὰ ὑπομνήματα συμφωνεῖ) Apoll. lex. dfrAV¹‘³V¹‘⁵: ἀμφιστεφέες
v. 1. ant., vulg. : utrumque Eust. 45 ἐγδούπησεν Λ ss. L³ L⁴ U³

