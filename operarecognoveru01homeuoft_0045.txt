ἶ 1. ΙΛῙΑΔΟΣ Α

Α

ᾧ ἔπι πόλλ’ ἐμόγησα, δόσαν δέ μοι υἱες Ἀχαιῶν.
οὐ μὲν σοί ποτε ’ἴσον ἔχω γέρας, ὁππότ’ Ἀχαιοὶ
Τρώων ἐκπέρσωσ’ εὖ ναιόμενον πτολίεθρον·
ἀλλὰ τὸ μὲν πλεῖον πολυάϊκος πολέμοιο 165
χεῖρες ἐμαὶ διέπουσ’· ἀτὰρ ἤν ποτε δασμὸς ἵκηται,
σοὶ τὸ γέρας πολὺ μεῖζον, ἐγὼ δ’ ὀλίγον τε φίλον τε
ἔρχομ’ ἔχων ἐπὶ νῆας, ἐπεί κε κάμω πολεμίζων.
νῦν δ’ εἶμι Φθίηνδ’, ἐπεὶ ἧ πολὺ φέρτερόν ἐστιν
οἴκαδ’ ἴμεν σὺν νηυσὶ κορωνίσιν, οὐδέ σ’ ὀίω 170
ἐνθάδ’ ἄτιμος ἐὼν ἄφενος καὶ πλοῦτον ἀφύξειν.”
Τὸν δ’ ἠμείβετ’ ἔπειτα ἄναξ ἀνδρῶν Ἀγαμέμνων·
“ φεῦγε μάλ’, εἴ τοι θυμὸς ἐπέσσυται, οὐδέ σ’ ἔγωγε

 

λίσσομαι εἵνεκ’ ἐμεῖο μένειν· πάρ’ ἔμοιγε καὶ ἄλλοι

οἵ κέ με τιμήσουσι, μάλιστα δὲ μητίετα Ζεύς. Ῑ75
F ἔχθιστος δέ μοί ε’σσι διοτρεφέων βασιλήων·

αἰεὶ γάρ τοι ἔρις τε φίλη πόλεμοί τε μάχαι τε·

εἷ μάλα καρτερός ἐσσι, θεός που σοὶ τό γ’ ἔδωκεν·

οἴκαδ’ ἰὼν σὺν νηυσί τε σῇς καὶ σοῖς ἑτάροισι

 

j» Μυρμιδόνεσσιν ἄνασσε, σέθεν δ’ ἐγὼ οὐκ ἀλεγίζω, 180
¹ οὐδ’ ὄθομαι κοτέοντος· ἀπειλήσω δέ τοι ὧδε·
¹ ὡς ἔμ’ ἀφαιρεῖται Χρυσηίδα Φοῖβος Ἀπόλλων,
² τὴν μὲν ἐγὼ σὺν νηί· τ’ ε’μῇ καὶ ἐμοῖς ἑτάροισι
J πέμψω, ἐγὼ δέ κ’ ἄγω Βρισηΐδα καλλιπάρῃον
J αὐτὸς ἰὼν κλισίηνδε, ,τὸ σὸν γέρας, ὄφρ’ ἐῢ εἰδῇς 185
J ὅσσον φέρτερός εἰμι σέθεν, στυγέῃ δὲ καὶ ἄλλος
ἶσον ἐμοὶ φάσθαι καὶ ὁμοιωθήμεναι ἄντην.”

ΛΩς φάτο· Πηλεΐωνι δ’ ἄχος γένετ’, ἐν δέ οἱ ἦτορ
στήθεσσιν λασίοισι διάνδιχα μερμήριξεν,
ἢ ὅ γε φάσγανον ὀξὺ ἐρυσσάμενος παρὰ μηροῦ 190
τοὺς μὲν ἀναστήσειεν, ὁ δ’ Ἀτρείδην ἐναρίζοι,

163 ὁππότ’] οὐδ’ ὅτ’ Zen. 168 ἐπεί κε κάμω ΑΓ. Hdn. Λ SS. :
ἐπήν κε κάμω, ἐπὴν κεκάμω codd. (cf. H 5) 169 Φθίην MgV-'7
φέρτερον] λώϊον cit. Plat. Hipp. min. 370 c 173 ἐέλδεται Ve, v. 1.

ap. schol. T 177 ath. hic Ar. (2 E 891) 178 om. 12¹⁴

 

