 

PRAEFATIO

PRAEFATIONIS ea solet esse ratio ut praesidia operis
suscepti recenseantur, libri manuscripti enumerentur
et expendantur, denique ex iis critica textus historia
fiat: cuius rei materia e documentis plerumque constat
a medio aevo quod vocant profectis, raro autem
saeculum duodecimum vetustate superantibus. Homeri
vero longe alia est condicio, utpote euius textus fontes
multo altius repetere liceat, immo ad ipsa liberae
Graeciae tempora persequi. Etenim ars illa critica
quae librorum comparatione tanquam fundamento
nititur, cum e doctrina Homerica originem traxerit,
apud litteratos viros—illos dico quos Aristoteles ¹ τοὺς
ἀρχαίους ὁμηρικούς, Plato2 magis poetice Ὁμηρίδας vel
⁶ Homeri gentiles ' appellat—inde a quinto A. C. saeculo
viguit atque exculta est. Ars autem eadem ad alios
scriptores vix ante renatas in Europa litteras adhiberi
potuit. Equidem fateor ab antiquis illis nullam iustam
Homeri recensionem, nullos commentarios integros ad
nos pervenisse. Sed tanta superest lectionum copia,
praesertim Iliadis, ut de Homero illo veteribus noto
iudicium securus ferre possis. Habemus apparatum
criticum quem praebent codices nostri: habemus etiam,
si non plenum ipsius Aristarchi apparatum, at certe
lectionum seriem a grammaticis Ptolemaeorum aequa-
libus instructam: quae cum diu in scriniis latuisset,——

¹ Arist. Alelaplz. xiv, 6.
² Plato Ion. p. 5301); leedr. p. 252 Β.

V

