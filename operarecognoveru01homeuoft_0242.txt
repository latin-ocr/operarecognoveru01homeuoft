¹10. [ΛΙΑΔΟΣ K

ἥ τις ἀλεξίκακος πᾶσιν Δαναοῖσι γένοιτο. 20
ὀρθωθεὶς δ’ ἔνδυνε περὶ στήθεσσι χιτῶνα,

ποσσὶ δ’ ὑπὸ λιπαροῖσιν ἐδήσατο καλὰ πέδιλα,

ἀμφὶ δ’ ἔπειτα δαφοινὸν ἑέσσατο δέρμα λέοντος

αἴθωνος μεγάλοιο ποδηνεκές, εἵλετο δ’ ἔγχος.

ιχΩς δ’ αὕτως Μενέλαον ἔχε τρόμος-οὐδὲ γὰρ αὐτῷ 25
ὕπνος ἐπὶ βλεφάροισιν ἐφίζανε--μή τι πάθοιεν
Ἀργεῖοι, τοὶ δὴ ἕθεν εἵνεκα πουλὺν ἐφ’ ὑγρὴν
ἤλυθον ἐς Τροίην πόλεμον θρασὺν ὁρμαίνοντες.
παρδαλέῃ μὲν πρῶτα μετάφρενον εὐρὺ κάλυψε
ποικίλῃ, αὐτὰρ ἐπὶ στεφάνην κεφαλῆφιν ἀείρας 30
θήκατο χαλκείην, δόρυ δ’ εἵλετο χειρὶ παχείῃ.
βῆ δ’ ’ίμεν ἀνστήσων ὃν ἀδελφεόν, ὃς μέγα πάντων
Ἀργείων ἤνασσε, θεὸς δ’ ὣς τίετο δήμῳ.
τὸν δ’ εὗρ’ ἀμφ’ ὤμοισι τιθήμενον ἔντεα καλὰ
νηῒ πάρα πρύμνῃ· τῷ δ’ ἀσπάσιος γένετ’ ἐλθών. 35
τὸν πρότερος προσέειπε βοὴν ἀγαθὸς Μενέλαος·

“ τίφθ’ οὕτως, ἠθεῖε, κορύσσεαι,· ἦ τιν’ ἑταίρων
ὀτρυνέεις Τρώεσσιν ἐπίσκοπον,· ἀλλὰ μάλ’ αἰνῶς
δείδω μη οὔ τίς τοι ὑπόσχηται τόδε ἔργον,
ἄνδρας δυσμενέας σκοπιαζέμεν οἶος ἐπελθὼν 40
νύκτα δι’ ἀμβροσίην· μάλα τις θρασυκάρδιος ἔσται.”
Τὸν δ’ ἀπαμειβόμενος προσέφη κρείων Ἀγαμέμνων·
“ χρεὼ βουλῆς ἐμὲ καὶ σέ, διοτρεφὲς ὦ Μενέλαε,
κερδαλέης, ἥ τίς κεν ἐρύσσεται ἠδὲ σαώσει
Ἀργείους καὶ νῆας, ἐπεὶ Διὸς ἐτράπετο φρήν. 45
Ἑκτορέοις ἄρα μᾶλλον ἐπὶ φρένα θῆχ’ ἱεροῖσιν·
οὐ γάρ πω ἰδόμην, οὐδ’ ἔκλυον αὐδήσαντος,
ἄνδρ’ ἕνα τοσσάδε μέρμερ’ ἐπ’ ἤματι μητίσασθαι,

25 αὐτῷ Tyrannio, vulg. 1 αὖ τῷ Ptol. Ascal. AVi2 32 ἀνστήσων
Ar. <ad Bm> codd. &vaur-F, cf. 176 38 ὀτρυνέεις Ar. L1⁹M⁹:
ὀτρύνεις vulg. 41 ὅτε θ’ εὕδουσι βροτοὶ ἄλλοι c τις] τοι iV⁴ :
γὰρ L¹3 Vl : κεν Eust. ἔσται] ἐστι Dem. Ixion, γρ. Α : εἴη knA

ss. D L9 V¹⁶ EuSt. 46 ἄρα] ἅμα L⁹ V⁵ V¹⁴ νη φρένας εἶχ’ fort.
ΑΓ. (ἔν τισι τῶν ὑπομνημάτων) 48 ἐπ’] ἐν ΑΓ. abd. qu al.

