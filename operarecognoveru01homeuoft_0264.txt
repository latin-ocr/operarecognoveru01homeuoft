11. ΙᾹΙΑΔΟΣ Λ

ῥώοντ’· ἄσβεστος δὲ βοὴ γένετ’ ἠῶθι πρό. 50
φθὰν δὲ μέγ’ ἱππήων ἐπὶ τάφρῳ κοσμηθέντες,
ἱππῆες δ’ ὀλίγον μετεκίαθον· ἐν δὲ κυδοιμὸν
ὦρσε κακὸν Κρονίδης, κατὰ δ’ ὑψόθεν ἧκεν ἐέρσας
αἵματι μυδαλέας ἐξ αἰθέρος, οὕνεκ’ ἔμελλε
πολλὰς ἰφθίμους κεφαλὰς ’Ἄϊδι προϊάψειν. 55
Τρῶες δ’ αὖθ’ ἑτέρωθεν ἐπὶ θρωσμῷ πεδίοιο,
”Εκτορά τ’ ἀμφὶ μέγαν καὶ ἀμύμονα Πουλυδάμαντα
Αἰνείαν θ’, ὃς Τρωσὶ θεὸς ὣς τίετο δήμῳ,
τρεῖς τ’ Ἀντηνορίδας, Πόλυβον καὶ Ἀγήνορα δῖον
ἠΐθεόν τ’ Ἀκάμαντ’, ἐπιείκελον ἀθανάτοισιν. 60
’Έκτωρ δ’ ἐν πρώτοισι φέρ’ ἀσπίδα πάντοσ’ ἐΐσην.
οἶος δ’ ἐκ νεφέων ἀναφαίνεται οὔλιος ἀστὴρ
παμφαίνων, τοτὲ δ’ αὖτις ἕδυ νέφεα σκιόεντα,
ὣς ’Έκτωρ ὁτὲ μέν τε μετὰ πρώτοισι φάνεσκεν,
ἄλλοτε δ’ ἐν πυμάτοισι κελεύων· πᾶς δ’ ἄρα χαλκῷ 65
λάμφ’ ὥς τε στεροπὴ πατρὸς Διὸς αἰγιόχοιο.
Οἱ δ’, ὥς τ’ ἀμητῆρες ἐναντίοι ἀλλήλοισιν
ὄγμον ἐλαύνωσιν ἀνδρὸς μάκαρος κατ’ ἄρουραν
πυρῶν ἢ κριθέων· τὰ δὲ δράγματα ταρφέα πίπτει·
ὣς Τρῶες καὶ Ἀχαιοὶ ἐπ’ ἀλλήλοισι θορόντες 70
δῄουν, οὐδ’ ἕτεροι μνώοντ’ ὀλοοῖο φόβοιο.
ἴσας δ’ ὑσμίνη κεφαλὰς ἔχεν, οἱ δὲ λύκοι ὣς
θῦνον· ’Έρις δ’ ἄρ’ ἔχαιρε πολύστονος εἰσορόωσα·
οἴη γάρ ῥα θεῶν παρετύγχανε μαρναμένοισιν,
οἱ δ’ ἄλλοι οὔ σφιν πάρεσαν θεοί, ἀλλὰ ἕκηλοι 75
σφοῖσιν ἐνὶ μεγάροισι καθήατο, ἧχι ἑκάστῳ
δώματα καλὰ τέτυκτο κατὰ πτύχας Οὐλύμποιο.
51 μέγ’ Ar. bgnoA al. τ μεθ’ vulg. 55 ψυχὰς Ge ⁵5„ cf. Ag
62 αὔλιος v. 1. ant. 63 ὅτε eo al. : ποτὲ i 64 ὁτὲ Hdn.
bckA al. z ὅτε degnT aL: τοτὲ hBCDU⁶ V¹4 V¹3V²0V²⁷ al. : τότε
fal. ε ποτὲ V¹Y¹⁶ ΥΒ 72 ὑσμίνη ΑΓ. vulg. ι ὑσμίνῃ ΛΒ C L‘2 L8 L¹⁴

Μ9 ΟΤ T V¹¹³ Yi⁵ ἔχεν Ar. Α Ι,·”” L¹4 Lm: ἔχον cet. 76 σφοῖσιν
eilo A B C V1V¹·‘·V²³2 z οἷσιν vulg. 77 πτύχας] στίχας ο

