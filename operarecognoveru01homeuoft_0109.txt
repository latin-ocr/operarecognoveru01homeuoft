3. ΙΛΙΑΔΟΣ Γ

ἀλλ’ αἰεὶ περὶ κεῖνον ὀΐζυε καί ἑ φύλασσε,
εἰς ὅ κε’ σ’ ἢ ἄλοχον ποιήσεται, ἢ ὅ γε δούλην. εἰ
κεῖσε δ’ ἐγὼν οὐκ εἶμι-νεμεσσητὸν δέ κεν εἵη- 410
κείνου πορσανέουσα λέχος· Τρῳαὶ δέ μ’ ὀπίσσω
πᾶσαι μωμήσονται· ἔχω δ’ ἄχε’ ἄκριτα θυμῷ.”
Τὴν δὲ χολωσαμένη προσεφώνεε δῖ’ Ἀφροδίτη·
“ μή μ’ ἔρεθε, σχετλίη, μὴ χωσαμένη σε μεθείω,
τὼς δέ σ’ ἀπεχθήρω ὡς νῦν ἔκπαγλ’ ἐφίλησα, 415
μέσσῳ δ’ ἀμφοτέρων μητίσομαι ἔχθεα λυγρά,
Τρώων καὶ Δαναῶν, σὺ δέ κεν κακὸν οἶτον ὅληαι.”
ὸΩς ἔφατ’, ἔδεισεν δ’ Ἑλένη Διὸς ἐκγεγαυῖα,
βῆ δὲ κατασχομένη ἑανῷ ἀργῆτι φαεινῷ
σιγῇ, πάσας δὲ Τρῳὰς λάθεν· ἦρχε δὲ δαίμων. 420
Αἱ δ’ ὅτ’ Ἀλεξάνδροιο δόμον περικαλλέ’ ἵκοντο,
ἀμφίπολοι μὲν ἔπειτα θοῶς ἐπὶ ἔργα τράποντο,
ἡ δ’ εἷς ὑψόροφον θάλαμον κίε δῖα γυναικῶν.
τῇ δ’ ἄρα δίφρον ἑλοῦσα φιλομμειδὴς Ἀφροδίτη
ἀντί’ Ἀλεξάνδροιο θεὰ κατέθηκε φέρουσα· 425
ἔνθα καθῖζ’ Ἑλένη, κούρη Διὸς αἰγιόχοιο,
ὄσσε πάλιν κλίνασα, πόσιν δ’ ἠνίπαπε μύθῳ·
“ ἤλυθες ἐκ πολέμου· ὡς ὤφελες αὐτόθ’ ὀλέσθαι,
ἀνδρὶ δαμεὶς κρατερῷ, ὃς ἐμὸς πρότερος πόσις ἦεν.
ἦ μὲν δὴ πρίν γ’ εὔχε’ ἀρηϊφίλου Μενελάου 430
σῇ τε βίῃ καὶ χερσὶ καὶ ἔγχεϊ φέρτερος εἶναι·
ἀλλ’ ἵθι νῦν προκάλεσσαι ἀρηΐφιλον Μενέλαον
ἐξαῦτις μαχέσασθαι ἐναντίον· ἀλλά σ’ ἔγωγε
παύεσθαι κέλομαι, μηδὲ ξανθῷ Μενελάῳ
ἀντίβιον πόλεμον πολεμίζειν ἠδὲ μάχεσθαι 435
ἀφραδέως, μή πως τάχ’ ὑπ’ αὐτοῦ δουρὶ δαμήῃς.”

411 κείνῳ a al. πορσανέουσα Ar. bcdghAT aL: πορσυνέουσα
vulg. 416 ἔχθεα et ἄχθεα Ar. (διχῶς) : ἄχθεα C V²⁰: ἄλγεα ν. l.
ant. 423-426 pro his vv. αὐτὴ δ’ ἀντίον ῑζεν Ἀλεξάνδροιο ἄνακτος
Zen. 428 ’πολέμοιο 12³ 432—436 ath. Ar. 434 παύεσθαι
Ar. aehB C V15 al. z παύσασθαι vulg. 436 δαμασθῇς ᾨ3 k A Ge

L¹0 L¹8 Μ8 Mo N·¹ Ρ6 U10 V¹2 V¹⁵ V¹⁹ Ve al.
5*

