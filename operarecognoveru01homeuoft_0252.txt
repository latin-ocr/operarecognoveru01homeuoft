10. ΙΛΙΑΔΟΣ K Ξ
ὶ

νύκτα φυλασσέμεναι, καμάτῳ ἀδηκότες αἰνῷ.”

ὸΩς ἔφαθ’, οἳ δ’ ἄρα πάντες ἀκὴν ἐγένοντο σιωπῇ.
ἦν δέ τις ἐν Τρώεσσι Δόλων, Εὐμήδεος υἱὸς
κήρυκος θείοιο, πολύχρυσος πολύχαλκος, 3¹5
ὃς δή τοι εἶδος μὲν ἔην κακός, ἀλλὰ ποδώκης’
αὐτὰρ ὁ μοῦνος ἔην μετὰ πέντε κασιγνήτῃσιν.
ὅς ῥα τότε Τρωσίν τε καὶ (Έκτορι μῦθον ἔειπεν·
((ἸΕκτορ, ἔμ’ ὀτρύνει κραδίη καὶ θυμὸς ἀγήνωρ
νηῶν ὠκυπόρων σχεδὸν ἐλθέμεν ἔκ τε πυθέσθαι. 320
ἀλλ’ ἆγε μοι τὸ σκῆπτρον ἀνάσχεο, καί μοι ὄμοσσον
ἦ μὲν τοὺς ἵππους τε καὶ ἅρματα ποικίλα χαλκῷ
δωσέμεν, οἳ φορέουσιν ἀμύμονα Πηλεΐωνα,
σοὶ δ’ ἐγὼ οὐχ ἅλιος σκοπὸς ἔσσομαι οὐδ’ ἀπὸ δόξης·
τόφρα γὰρ ἐς στρατὸν εἶμι διαμπερές, ὄφρ’ ἂν ἵκωμαι 325
νῆ’ Ἀγαμεμνονέην, ὅθι που μέλλουσιν ἄριστοι
βουλὰς βουλεύειν, ἢ φευγέμεν ἠὲ μάχεσθαι.”

ιχΩς φάθ’, ὁ δ’ ἐν χερσῖ σκῆπτρον λάβε καί οἱ ὄμοσσεν·
“ ’ἴστω νῦν Ζεὺς αὐτός, ἐρίγδουπος πόσις ἽΙρης,
μὴ μὲν τοῖς ἵπποισιν ἀνὴρ ἐποχήσεται ἄλλος 330
Τρώων, ἀλλά σε’ φημι διαμπερὲς ἀγλαϊεῖσθαι.”

Ἳὶς φάτο καί ῥ’ ἐπίορκον ἐπώμοσε, τὸν δ’ ὀρόθυνεν·
αὐτίκα δ’ ἀμφ’ ὤμοισιν ἐβάλλετο καμπύλα τόξα,
ἕσσατο δ’ ἔκτοσθεν ῥινὸν πολιοῖο λύκοιο,
κρατὶ δ’ ἐπὶ κτιδέην κυνέην, ἕλε δ’ ὀξὺν ἄκοντα, 335
βῆ δ’ ἱέναι προτὶ νῆας ἀπὸ στρατοῦ· οὐδ’ ἄρ’ ἔμελλεν
ἐλθὼν ἐκ νηῶν ἂψ (Ἐκτορι μῦθον ἀποίσειν.
ἀλλ’ ὅτε δή ῥ’ ἵππων τε καὶ ἀνδρῶν κάλλιφ’ ὅμιλον,
βῆ ῥ’ ἀν’ ὁδὸν μεμαώς· τὸν δὲ φράσατο προσιόντα
διογενὴς Ὀδυσεύς, Διομήδεα δὲ προσέειπεν· 340

317 κασιγνήτοισιν Zen. L⁵³ L¹⁷ V3 V⁵ Vll V“4 318 εἶπε παραστάς
Ge P¹ Pa υἷ’. L'-'⁴' mg. al. 321 ἀνάσχεο ΑΓ. codd. 323 ποδώκεα
fmr γρ. Α 332 ἐπώμοσε ΑΓ. kA Ang. L14 L¹⁹ Ul VH: ἀπώμοσε
vulg. 334 πελιοΐο v.l. ap. Cram. Epim. 334. 4. Et. M. 680. 21:
πολ- in ras. 05 335 ἐπὶ κτιδέην Ar. mqrA B C D: ἐπ’ ι’κτιδέην
cet. 336 προτὶ Α marg. L¹0 L¹⁰ L¹⁹ N⁴TV¹⁰: ποτὶ vulg. : πρὸς f:
κατὰ adl al. ε ἐπὶ bkp al.

