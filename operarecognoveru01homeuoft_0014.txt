PRAEFATIO

    
  
 
   
   
    
     
   
  

et indigestam reliquit, sed (quod maximum est) codi-
cum suorum affinitates ac necessitudines indagavit,
eosque in stirpes ac familias quas critici vocant
distribuit. Accedunt apparatui lectiones quas e libris
Parisinis ethLondiniensibus notavit vir de Homero
optime meritus, Gualterus Leaf : accedunt nonnullae in
fragmentis repertae quae in papyro scripta servavit
aridum illud Aegypti solum ac post tot saecula rite
quaerentibus reclusit.

In hac tanta codicum ac lectionum supellectile id
imprimis mirum videbitur, annotationem nostram tam
brevem, discrepantias tam raras tamque leves esse.
Recte enim dixit Leaf, posse si non e quovis codice, at
certe e duobus quibusvis forte fortuna arreptis textum
confici qui sine offensa legeretur. Quippe lectio haec
quam vulgatam seu receptam nuncupamus ita invaluit
usu ut codicibus prope omnibus communis sit.

2. Cum vero nullus exstet integer Homeri codex
saeculo decimo superior, restat ut lectionis origines
apud veteres grammaticos persequamur. Quorum qui
princeps fuit et habitus est Aristarchus tantus erat rei
criticae auctor ut in promptu esset credere textum
hunc nostrum ex illius recensione tanquam ex unico
fonte derivatum esse. Quam opinionem primum quod
sciam a Giphanio prolatam (in praefatione Iliadis anno
MDLXXII editae) F. A. Wolf disertis verbis suam fecit:
‘ Aristarchea (ait) ἀΓάγυωσις facta est παράδοσις ’ (Ρνοίί.
p. ccxli). Attamen falsam esse haud pauca sunt quae
arguant. Primum enim multae sunt lectiones ab
Aristarcho reiectae quae tamen in omnibus codicibus
nostris reperiuntur. Deinde complures sunt versus

Aristarcho ignoti, complures ctiam ab eo damnati, qui
Vlll

