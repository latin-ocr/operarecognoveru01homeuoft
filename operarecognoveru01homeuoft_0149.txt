5. 1A1AA02 E

βῆ δὲ διὰ προμάχων κεκορυθμένος αἴθοπι χαλκῷ,

σείων ἐγχείην· τοῦ δ’ ὤτρυνεν μένος ”Αρης,

τὰ φρονέων, ἵνα χερσὶν ὑπ’ Αἰνείαο δαμείη.

τὸν δ’ ἴδεν Ἀντίλοχος, μεγαθύμου Χέστορος υἱός, 565

βῆ δὲ διὰ προμάχων· περὶ γὰρ δίε ποιμένι λαῶν,

μή τι πάθοι, μέγα δέ σφας ἀποσφήλειε πόνοιο.

τὼ μὲν δὴ χεῖράς τε καὶ ἔγχεα ὀξυόεντα

ἀντίον ἀλλήλων ἐχέτην μεμαῶτε μάχεσθαι·

Ἀντίλοχος δὲ μάλ’ ἄγχι παρίστατο ποιμένι λαῶν. 570

Αἰνείας δ’ οὐ μεῖνε, θοός περ ἐὼν πολεμιστής,

ὡς εἶδεν δύο φῶτε παρ’ ἀλλήλοισι μένοντε.

οἱ δ’ ἐπεὶ οὖν νεκροὺς ἔρυσαν μετὰ λαὸν Ἀχαιῶν,

τὼ μὲν ἄρα δειλὼ βαλέτην ἐν χερσὶν ἑταίρων,

αὐτὼ δὲ στρεφθέντε μετὰ πρώτοισι μαχέσθην. 575
’Ένθα Πυλαιμένεα ἑλέτην ἀτάλαντον ”Αρηί”,

ἀρχὸν Παφλαγόνων μεγαθύμων ἀσπιστάων.

τὸν μὲν ἄρ’ Ἀτρεΐδης δουρικλειτὸς Μενέλαος

ἑσταότ’ ἔγχεϊ νύξε κατὰ κληῗδα τυχήσας·

Ἀντίλοχος δὲ Μύδωνα βάλ’, ἡνίοχον θεράποντα, 580

ἐσθλὸν Ἀτυμνιάδην-ὁ δ’ ὑπέστρεφε μώνυχας ἵππους-

χερμαδίῳ ἀγκῶνα τυχὼν μέσον· ἐκ δ’ ἄρα χειρῶν

ἡνία λεύκ’ ἐλέφαντι χαμαὶ πέσον ἐν κονίῃσιν.

Ἀντίλοχος δ’ ἄρ’ ἐπαΐξας ξίφει ἤλασε κόρσην·

αὐτὰρ ὅ γ’ ἀσθμαίνων εὐεργέος ἔκπεσε δίφρου 585

κύμβαχος ἐν κονίῃσιν ε’πὶ βρεχμόν τε καὶ ὤμους.

δηθὰ μάλ’ ἑστήκει-τύχε γάρ ῥ’ ἀμάθοιο βαθείης-

ὄφρ’ ἵππω πλήξαντε χαμαὶ βάλον ἐν κονίῃσι·

τοὺς ἵμασ’ Ἀντίλοχος, μετὰ δὲ στρατὸν ἤλασ’ Ἀχαιῶν.
Τοὺς δ’ ”Εκτωρ ἐνόησε κατὰ στίχας, ὦρτο δ’ ἐπ’ αὐτοὺς

κεκληγώς· ἅμα δὲ Τρώων εἵποντο φάλαγγες 591

καρτεραί· ἦρχε δ’ ἄρα σφιν ’Ἄρης καὶ πότνι’ Ἐνυώ,

567 σφεας b d. g· B C D T al. 579 παρὰ e h D T al. 583 πέσεν
11V¹4V¹5V¹6 587 ῥ’ ἀμάθοιο] ῥ’ om. lmr al. : ψαμάθοιο chi al.

