11. ΙᾹΙΑΔΟΣ ,Χ

Ἀργείων ἀέκητι πυρὸς δηΐοιο θέρωνται,

αὐτοί τε κτεινώμεθ’ ἐπισχερώ;-οὐ γὰρ ἐμὴ ἲς

ἔσθ’ οἵη πάρος ἔσκεν ἐνὶ γναμπτοῖσι μέλεσσιν.

εἴθ’ ὣς ἡβώοιμι βίη δέ μοι ἔμπεδος εἵη, 670
ὡς ὁπότ’ Ἠλείοισι καὶ ἡμῖν νεῖκος ἐτύχθη

ἀμφὶ βοηλασίῃ, ὅτ’ ἐγὼ κτάνον Ἰτυμονῆα,

ἐσθλὸν εὙπειροχίδην, ὃς ἐν ”Ηλιδι ναιετάασκε,

ῥύσι’ ἐλαυνόμενος· ὁ δ’ ἀμύνων ᾗσι βόεσσιν

ἔβλητ’ ἐν πρώτοισιν ἐμῆς ἀπὸ χειρὸς άκοντι, 675
κὰδ δ’ ἔπεσεν, λαοὶ δὲ περίτρεσαν ἀγροιῶται.

ληΐδα δ’ ἐκ πεδίου συνελάσσαμεν ἤλιθα πολλήν,
πεντήκοντα βοῶν ἀγέλας, τόσα πώεα οἰῶν,

τόσσα συῶν συβόσια, τόσ’ αἰπόλια πλατέ’ αἰγῶν,

ἵππους δὲ ξανθὰς ἑκατὸν καὶ πεντήκοντα, 680
πάσας θηλείας, πολλῇσι δὲ πῶλοι ὑπῆσαν.

καὶ τὰ μὲν ἠλασάμεσθα Πύλον Νηλήϊον εἵσω

ἐννύχιοι προτὶ ἄστυ· γεγήθει δὲ φρένα Νηλεύς,

οὕνεκά μοι τύχε πολλὰ νέῳ πόλεμόνδε κιόντι.

κήρυκες δ’ ἐλίγαινον ἅμ’ ἠοῖ φαινομένηφι 685
τοὺς ἵμεν οἶσι χρεῖος ὀφείλετ’ ἐν ”Ηλιὸι δίῃ·

οἱ δὲ συναγρόμενοι Πυλίων ἡγήτορες ἄνδρες

δαίτρευον· πολέσιν γὰρ Ἐπειοὶ χρεῖος ὄφειλον,

ὡς ἡμεῖς παῦροι κεκακωμένοι ἐν Πύλῳ ἦμεν·

ἐλθὼν γάρ ῥ’ ἐκάκωσε βίη “Ηρακληείη 690
τῶν προτέρων ἐτέων, κατὰ δ’ ἔκταθεν ὅσσοι ἄριστοι·
δώδεκα γὰρ Νηλῆος ἀμύμονος υἱέες ἦμεν·

τῶν οἶος λιπόμην, οἱ δ’ ἄλλοι πάντες ὄλοντο.

ταῦθ’ ὑπερηφανέοντες Ἐπειοὶ χαλκοχίτωνες,

ἡμέας ὑβρίζοντες, ἀτάσθαλα μηχανόωντο. 695

672 βοηλασίῃ Ar. afth¹ V³21 βοηλασίης vulg. : βοηλασῑαν e
681 ἐπῆσαν e t ὑπῆρχον h Ge 686 χρεῖος Aristoph. vulg. ε χρέως
Ar. A, Leid. 33 H, T : χρέος efhnqu al. 688 ὄφελλον ν. l. ant.
adhk BC al. 689 Πύλῳ] πόλει ν. l. ant. 690 γάρ ῥ’ clnoA -z
ῥ’ om. cet. 691 κατὰ δ’ ἔκτανεν e fh im n T, v. l. ap. Eust.
692 ἀμύμονες efhim al. 694 Ἐπειοὶ] Ἀχαιοὶ ν. Ι. ant.

10*

