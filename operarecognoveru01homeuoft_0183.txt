7. ΙΛΙΑ ΔΟΣ Η

“ ἀφραίνεις, Μενέλαε διοτρεφές, οὐδέ τί σε χρὴ
ταύτης ἀφροσύνης· ἀνὰ δὲ σχέο κηδόμενός περ,
μηδ’ ἔθελ’ ἐξ ἔριδος σεῦ ἀμείνονι φωτὶ μάχεσθαι,
’Ἕκτορι Πριαμίδῃ, τόν τε στυγέουσι καὶ ἄλλοι.
καὶ δ’ Ἀχιλεὺς τούτῳ γε μάχῃ ἔνι κυδιανείρῃ
ἔρριγ’ ἀντιβολῆσαι, ὅ περ σέο πολλὸν ἀμείνων.
ἀλλὰ σὺ μὲν νῦν ἵζευ ἰὼν μετὰ ἔθνος ἑταίρων,
τούτῳ δὲ πρόμον ἄλλον ἀναστήσουσιν Ἀχαιοί.
εί περ ἀδειής τ’ ἐστὶ καὶ εἰ μόθου ἔστ’ ἀκόρητος,
φημί μιν ἀσπασίως γόνυ κάμψειν, αἵ κε φύγῃσι
δηΐου ἐκ πολέμοιο καὶ αἰνῆς δηϊοτῆτος.”

Α,Ως εἰπὼν παρέπεισεν ἀδελφειοῦ φρένας ἥρως
αἴσιμα παρειπών, ὁ δ’ ἐπείθετο· τοῦ μὲν ἔπειτα
γηθόσυνοι θεράποντες ἀπ’ ὤμων τεύχε’ ἕλοντο·
Νέστωρ δ’ Ἀργείοισιν ἀνίστατο καὶ μετέειπεν·

“ ὢ πόποι, ἦ μέγα πένθος Ἀχαιΐδα γαῖαν ἱκάνει.
ἧ κε μέγ’ οἰμώξειε γέρων ἱππηλάτα Πηλεύς,
ἐσθλὸς Μυρμιδόνων βουληφόρος ἠδ’ ἀγορητής,
ὅς ποτέ μ’ εἰρόμενος μέγ’ ἐγήθεεν ᾧ ἐνὶ οἴκῳ,
πάντων Ἀργείων ἐρέων γενεήν τε τόκον τε.

τοὺς νῦν εἰ πτώσσοντας ὑφ’ ’Έκτορι πάντας ἀκούσαι,
πολλά κεν ἀθανάτοισι φίλας ἀνὰ χεῖρας ἀείραι,
θυμὸν ἀπὸ μελέων δῦναι δόμον ’Ἄϊδος εἴσω.

αἲ γάρ, Ζεῦ τε πάτερ καὶ Ἀθηναίη καὶ ”Απολλον,
ἡβῷμ’ ὡς ὅτ’ ἐπ’ ὠκυρόῳ Κελάδοντι μάχοντο
ἀγρόμενοι Πύλιοί τε καὶ Ἀρκάδες ἐγχεσίμωροι,
Φειᾶς πὰρ τείχεσσιν, Ἰαρδάνου ἀμφὶ ῥέεθρα.

110

115

120

125

130

135

109 χρὴ] χρεώ il 110 δὲ σχέο ΑΓ. Hdn. aefoqAT: δ’ ἄνσχεο

ο h: δ’ ἴσχεο vulg. 112 τον τε τρομ[εουσι 1235, τὸν ὑποτρ. Vi⁴

113 τοῦτόν γε ν l. in A (τοῦτον Ul) 114 ἀντιμολῆσαι v. l. ant. (nv.)

ἀμείνω Zen. M⁹ (cf. Α 80) 127 μειρόμενος μέγα δ’ (leg. μεγάλ’)
ἔστενεν Zen. 130 φίλας ἀνὰ] βαρείας ΑΓ. (ἐν ταῖς ἐξητασμέναις
Ἀριστάρχου Did.) c h 131 ἀπαὶ b gG al. : ἀπὲκ m 133 Ἀκίδοντι
ν. l. ap. Strab. 348 135 Φειᾶς] Χάας ν. l. ap. Strab. l. c. : φηρᾶς

Did. duce Pherecyde: cf. ο 297

