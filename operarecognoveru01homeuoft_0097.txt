3. ῘᾹΙΑΔΟΣ Γ

αὐτός, ἐπεί οἱ παῖδες ὑπερφίαλοι καὶ ἄπιστοι,

μή τις ὑπερβασίῃ Διὸς ὅρκια δηλήσηται.

αἰεὶ δ’ ὁπλοτέρων ἀνδρῶν φρένες ἠερέθονται·

οἷς δ’ ὁ γέρων μετέῃσιν, ἅμα πρόσσω καὶ ὀπίσσω

λεύσσει, ὅπως ὄχ’ ἄριστα μετ’ ἀμφοτέροισι γένηται.” 110
ΔΩς ἔφαθ’, οἱ δ’ ἐχάρησαν Ἀχαιοί τε Τρῶές τε

ἐλπόμενοι παύσασθαι ὀϊζυροῦ πολέμοιο.

καί ῥ’ ἵππους μὲν ἔρυξαν ἐπὶ στίχας, ἐκ δ’ ἔβαν αὐτοί,

τεύχεά τ’ ἐξεδύοντο· τὰ μὲν κατέθεντ’ ἐπὶ γαίῃ

πλησίον ἀλλήλων, ὀλίγη δ’ ἧν ἀμφὶς ἄρουρα· 115

‘'Ex‘rwp δὲ προτὶ ἄστυ δύω κήρυκας ἔπεμπε

καρπαλίμως ἄρνας τε φέρειν Πρίαμόν τε καλέσσαι·

αὐτὰρ ὁ Ταλθύβιον προΐει κρείων Ἀγαμέμνων

νῆας ἔπι γλαφυρὰς ἰέναι, ἠδ’ ἄρν’ ἐκέλευεν ,

οἰσέμεναι· ὁ δ’ ἄρ’ οὐκ ἀπίθησ’ Ἀγαμέμνονι δίῳ. 120
Ἶρις δ’ αὖθ’ εΕλένῃ λευκωλένῳ ἄγγελος ἦλθεν,

εἰδομένη γαλόῳ, Ἀντηνορίδαο δάμαρτι,

τὴν Ἀντηνορίδης εἶχε κρείων Ἑλικάων,

Λαοδίκην, Πριάμοιο θυγατρῶν εἶδος ἀρίστην.

τὴν δ’ εὗρ’ ἐν μεγάρῳ· ἡ δὲ μέγαν ἰστὸν ὕφαινε, ¹25

δίπλακα πορφυρέην, πολέας δ’ ἐνέπασσεν ἀέθλους

Τρώων θ’ ἱπποδάμων καὶ Ἀχαιῶν χαλκοχιτώνων,

οὓς ἕθεν εἵνεκ’ ἔπασχον ὑπ’ ’Ἄρηος παλαμάων·

ἀγχοῦ δ’ ἱσταμένη προσέφη πόδας ὠκέα Ἶρις·

“ δεῦρ’ ἴθι, νύμφα φίλη, ἵνα θέσκελα ἔργα ἴδηαι ¹30

Τρώων θ’ ἱπποδάμων καὶ Ἀχαιῶν χαλκοχιτώνων·

οἳ πρὶν ἐπ’ ἀλλήλοισι φέρον πολύδακρυν ’Ἄρηα

ἐν πεδίῳ, ὀλοοῖο λιλαιόμενοι πολέμοιο,

οἱ δὴ νῦν ἕαται σιγῇ, πόλεμος δὲ πέπαυται,

ἀσπίσι κεκλιμένοι, παρὰ δ’ ἔγχεα μακρὰ πέπηγεν. 133

αὐτὰρ Ἀλέξανδρος καὶ ἀρηΐφιλος Μενέλαος

108-110 ath. Ar. 112 εὐχόμενοι i 114 ἐκδύοντο p'*
126 πορφυρέην Zen. Aristoph. Ar. hGe al. z μαρμαρέην vulg. ἀνέ-
πασσεν ”’

