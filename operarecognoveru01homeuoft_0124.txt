4. ΙΑΙΑΔΟΣ Δ

οἱ δ’ ἐπεὶ οὖν ᾤχοντο ἰδὲ πρὸ ὁδοῦ ἐγένοντο,

Ἀσωπὸν δ’ ἵκοντο βαθύσχοινον λεχεποίην,

ἕνθ’ αὖτ’ ἀγγελίην ἐπὶ Τυδῆ στεῖλαν Ἀχαιοί.

αὐτὰρ ὁ βῆ, πολέας δὲ κιχήσατο Καδμεΐωνας 385

δαινυμένους κατὰ δῶμα βίης Ἐτεοκληείης.

ἕνθ’ οὐδὲ ξεῖνός περ ἐὼν ἱππηλάτα Τυδεὺς

τάρβει, μοῦνος ἐὼν πολέσιν μετὰ Καδμείοισιν,

ἀλλ’ ὅ γ’ ἀεθλεύειν προκαλίζετο, πάντα δ’ ἐνίκα

ῥηϊδίως· τοίη οἱ ἐπίρροθος ἦεν Ἀθήνη. 390

οἱ δὲ χολωσάμενοι Καδμεῖοι, κέντορες ἵππων,

ἂψ ἄρ’ ἀνερχομένῳ πυκινὸν λόχον εἷσαν ἄγοντες,

κούρους πεντήκοντα· δύω δ’ ἡγήτορες ἦσαν,

Μαίων Αἱμονίδης, ἐπιείκελος ἀθανάτοισιν,

υἱός τ’ Αὐτοφόνοιο, μενεπτόλεμος Πολυφόντης. 395

Τυδεὺς μὲν καὶ τοῖσιν ἀεικέα πότμον ἐφῆκε·

πάντας ἔπεφν’, ἕνα δ’ οἷον ἵει οἶκόνδε νέεσθαι·

Μαίον’ ἄρα προέηκε, θεῶν τεράεσσι πιθήσας.

τοῖος ἕην Τυδεὺς Αἰτώλιος· ἀλλὰ τὸν υἱὸν

γείνατο εἷο χέρεια μάχῃ, ἀγορῇ δέ τ’ ἀμείνω.” 400
ὁΩς φάτο, τὸν δ’ οὔ τι προσέφη κρατερὸς Διομήδης,

αἰδεσθεὶς βασιλῆος ἐνιπὴν αἰδοίοιο·

τὸν δ’ υἱὸς Καπανῆος ἀμείψατο κυδαλίμοιο·

“ Ἀτρεΐδη, μὴ ψεύδε’ ἐπιστάμενος σάφα εἰπεῖν·

ἡμεῖς τοι πατέρων μέγ’ ἀμείνονες εὐχόμεθ’ εἶναι· 405

ἡμεῖς καὶ Θήβης ἕδος εἵλομεν ἑπταπύλοιο,

παυρότερον λαὸν ἀγαγόνθ’ ὑπὸ τεῖχος ἄρειον,

πειθόμενοι τεράεσσι θεῶν καὶ Ζηνὸς ἀρωγῇ·

κεῖνοι δε σφετέρησιν ἀτασθαλίησιν ὄλοντο·

τῶ μή μοι πατέρας ποθ’ ὁμοίη ἔνθεο τιμῇ. ”
Τὸν δ’ ἄρ’ ὑπόδρα ἰδὼν προσέφη κρατερὸς Διομήδης·

410

392 ἄρ’ ἀνερχομένῳ Bentley ut Z 187): ἀναερχομένῳ ikmATa1.:
ἐπανερχομένῳ c: ἀνερχομένῳ vulg λόχον] δόλον M⁹ P12(cs.z 187)
395 Πολυφόντης A: Λυκοφόντης cet. codd. 398 ἀναπροέηκε
400 ἀμείνων ΑΓ. A 407-409 ath. Ar. 410 τιμήν ΑΓ. sec.

sch. T

