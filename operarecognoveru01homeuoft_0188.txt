7. ΙΛΙΑΔΟΣ H

διὰ μὲν ἀσπίδος ἦλθε φαεινῆς ὄβριμον ἔγχος,

καὶ διὰ θώρηκος πολυδαιδάλου ἠρήρειστο·

ἀντικρὺ δὲ παραὶ λαπάρην διάμησε χιτῶνα

ἔγχος· 6 δ’ ἐκλίνθη καὶ ἀλεύατο κῆρα μέλαιναν.
τὼ δ’ ἐκσπασσαμένω δολίχ’ ἔγχεα χερσὶν ἅμ’ ἄμφω
σύν ῥ’ ἔπεσον λείουσιν ἐοικότες ὠμοφάγοισιν,

ἦ συσὶ κάπροισιν, τῶν τε σθένος οὐκ ἀλαπαδνόν.
Πριαμίδης μὲν ἔπειτα μέσον σάκος οὔτασε δουρί,
οὐδ’ ἔρρηξεν χαλκός, ἀνεγνάμφθη δέ οἱ αἰχμή.
Αἴας δ’ ἀσπίδα νύξεν ἐπάλμενος· ἡ δὲ διαπρὸ
ἤλυθεν ἐγχείη, στυφέλιξε δέ μιν μεμαῶτα,
τμήδην δ’ αὐχέν’ ἐπῆλθε, μέλαν δ’ ἀνεκήκιεν αἷμα.
ἀλλ’ οὐδ’ ὧς ἀπέληγε μάχης κορυθαίολος ”Εκτωρ,
ἀλλ’ ἀναχασσάμενος λίθον εἵλετο χειρὶ παχείῃ
κείμενον ἐν πεδίῳ, μέλανα, τρηχύν τε μέγαν τε·
τῷ βάλεν Αἴαντος δεινὸν σάκος ἑπταβόειον
μέσσον ἐπομφάλιον· περιήχησεν δ’ ἄρα χαλκός.
δεύτερος αὖτ’ Αἴας πολὺ μείζονα λᾶαν ἀείρας

ἧκ’ ἐπιδινήσας, ἐπέρεισε δὲ ἶν’ ἀπέλεθρον,

εἵσω δ’ ἀσπίδ’ ἔαξε βαλὼν μυλοειδέϊ πέτρῳ,
βλάψε δέ οἱ φίλα γούναθ’· 6 δ’ ὕπτιος ἐξετανύσθη

ἀσπίδ’ ἐνιχριμφθείς· τὸν δ’ αἶψ’ ὤρθωσεν Ἀπόλλων.

καί νύ κε δὴ ξιφέεσσ’ αὐτοσχεδὸν οὐτάζοντο,
εἰ μὴ κήρυκες, Διὸς ἄγγελοι ἠδὲ καὶ ἀνδρῶν,
ἦλθον, 6 μὲν Τρώων, 6 δ’ Ἀχαιῶν χαλκοχιτώνων,
Ταλθύβιός τε καὶ Ἰδαῖος, πεπνυμένω ἄμφω·

μέσσῳ δ’ ἀμφοτέρων σκῆπτρα σχέθον, εἶπέ τε μῦθον

κῆρυξ Ἰδαῖος, πεπνυμένα μήδεα εἰδώς·

“ μηκέτι, παῖδε φίλω, πολεμίζετε μηδὲ μάχεσθον·
ἀμφοτέρω γὰρ σφῶϊ φιλεῖ νεφεληγερέτα Ζεύς,
ἄμφω δ’ αἰχμητά· τό γε δὴ καὶ ἵδμεν ἅπαντες.

255

260

265

270

275

280

255-257 ath. Zen. 259 χαλκός Ar. ghTU¹3V¹0z χαλκόν vulg.

272 ἀσπίδ’ ἐνιχριμφθείς Ar. ε ἀσπίδι ἐγχριμφθείς vulg.
v. 1. ant. 279 μάχεσθε h q 1„ss L8 Ι,12 Un V¹4 V²2

αἶψ’] ἂψ

