 

12. ΙᾹΙΑΔΟΣ Μ

ὣς ἄρα τὼ χείρεσσι πεποιθότες ἠδὲ βίηφι 135
μίμνον ἐπερχόμενον μέγαν ’Ἄσιον οὐδὲ φέβοντο.
οἱ δ’ ἰθὺς πρὸς τεῖχος ἐΰδμητον βόας αὔας
ὑψόσ’ ἀνασχόμενοι ἔκιον μεγάλῳ ἀλαλητῷ
’Άσιον ἀμφὶ ἄνακτα καὶ Ἰαμενὸν καὶ Ὀρέστην
Ἀσιάδην τ’ Ἀδάμαντα Θόωνά τε Οἰνόμαόν τε. 140
οἱ δ’ ἤτοι ἧος μὲν ἐϋκνήμιδας Ἀχαιοὺς
ὄρνυον ἔνδον ἐόντες ἀμύνεσθαι περὶ νηῶν·
αὐτὰρ ἐπεὶ δὴ τεῖχος ἐπεσσυμένους ἐνόησαν
Τρῶας, ἀτὰρ Δαναῶν γένετο ἰαχή τε φόβος τε,
ἐκ δὲ τὼ ἀΐξαντε πυλάων πρόσθε μαχέσθην, 143
ἀγροτέροισι σύεσσιν ἐοικότε, τώ τ’ ἐν ὄρεσσιν
ἀνδρῶν ἠδὲ κυνῶν δέχαται κολοσυρτὸν ἰόντα,
δοχμώ τ’ ἀΐσσοντε περὶ σφίσιν ἄγνυτον ὕλην
πρυμνὴν ἐκτάμνοντες, ὑπαὶ δέ τε κόμπος ὀδόντων
γίγνεται, εἰς ὅ κέ τίς τε βαλὼν ἐκ θυμὸν ἕληται· ¹50
ὣς τῶν κόμπει χαλκὸς ἐπὶ στήθεσσι φαεινὸς
ἄντην βαλλομένων· μάλα γὰρ κρατερῶς ἐμάχοντο,
λαοῖσιν καθύπερθε πεποιθότες ἠδὲ βίηφιν.
οἱ δ’ ἄρα χερμαδίοισιν ἐϋδμήτων ἀπὸ πύργων
βάλλον, ἀμυνόμενοι σφῶν τ’ αὐτῶν καὶ κλισιάων 155
νηῶν τ’ ὠκυπόρων’ νιφάδες δ’ ὡς πῖπτον ἔραζε,
ἃς τ’ ἄνεμος ζαής, νέφεα σκιόεντα δονήσας,
ταρφειὰς κατέχευεν ἐπὶ χθονὶ πουλυβοτείρῃ·
ὣς τῶν ἐκ χειρῶν βέλεα ῥέον, ἠμὲν Ἀχαιῶν
ἠδὲ καὶ ἐκ Τρώων· κόρυθες δ’ ἀμφ’ αὖον ἀΰτευν 160
βαλλομένων μυλάκεσσι καὶ ἀσπίδες ὀμφαλόεσσαι.
δή ῥα τότ’ ᾤμωξέν τε καὶ ὣ πεπλήγετο μηρὼ
138 κιέτην Zen. Aristoph. 140 Ἀκάμαντα acdfh al.

141 ἐυκνήμιδες ἆχαιοί C m. r. Ge Ν* 142 ἐόντας 12¹ adhn T al.

144 πόνος h γρ. U¹0 147 δέχαται Ar. (ἐν ἁπάσαις), vulg.:
δέχεται 12¹ : δέχατο M⁶ 149 ἐκτάμνοντε efB C al. 151 ἐπὶ]
ἐνὶ h. : περὶ U¹¹ 153 λάεσσιν Zen. 160 κόρυθος Α ἀύτευν
iN⁴ 161 βαλλομένων ΑΥ. Α SS. L¹⁰L¹6 M¹l U6 Vm: βαλλόμεναι
Zen. vulg. 162 a

χερσὶ καταπρηνέσσ’ ὀλοφυρόμενος δὲ προσηύδα

add. g Ge L⁴‚ in marg. ΜΝ Pa U¹0 V'2s' (ε O 1145

