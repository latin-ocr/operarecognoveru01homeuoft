5. ΙΛΙΑΔΟΣ E

Αἰνείω ἕταρον μεγαθύμου, Δηϊκόωντα

Περγασίδην, ὃν Τρῶες ὁμῶς Πριάμοιο τέκεσσι 535

τῖον, ἐπεὶ θοὸς ἔσκε μετὰ πρώτοισι μάχεσθαι.

τόν ῥα κατ’ ἀσπίδα δουρὶ βάλε κρείων Ἀγαμέμνων·

ἡ δ’ οὐκ ἔγχος ἔρυτο, διαπρὸ δὲ εἵσατο χαλκός,

νειαίρῃ δ’ ἐν γαστρὶ διὰ ζωστῆρος ἔλασσε·

δούπησεν δὲ πεσών, ἀράβησε δὲ τεύχε’ ἐπ’ αὐτῷ. 540
’Ἔνθ’ αὖτ’ Αἰνείας Δαναῶν ἕλεν ἄνδρας ἀρίστους,

υἷε Διοκλῆος, Κρήθωνά τε Ὀρσίλοχόν τε,

τῶν ῥα πατὴρ μὲν ἔναιεν ἐϋκτιμένῃ ἐνὶ Φηρῇ,

ἀφνειὸς βιότοιο, γένος δ’ ἦν ἐκ ποταμοῖο

Ἀλφειοῦ, ὅς τ’ εὐρὺ ῥέει Πυλίων διὰ γαίης, 545

ὃς τέκετ’ Ὀρτίλοχον πολέεσσ’ ἄνδρεσσιν ἄνακτα·

Ὀρτίλοχος δ’ ἄρ’ ἔτικτε Διοκλῆα μεγάθυμον,

ἐκ δὲ Διοκλῆος διδυμάονε παῖδε γενέσθην,

Κρήθων Ὀρσίλοχός τε, μάχης εὗ εἰδότε πάσης.

τὼ μὲν ἄρ’ ἡβήσαντε μελαινάων ἐπὶ νηῶν 550

Ἴλιον εἰς εὔπωλον ἅμ’ Ἀργείοισιν ἑπέσθην,

τιμὴν Ἀτρεΐδῃς, Ἀγαμέμνονι καὶ Μενελάῳ,

ἀρνυμένω· τὼ δ’ αῧθι τέλος θανάτοιο κάλυψεν.

οἵω τώ γε λέοντε δύω ὄρεος κορυφῇσιν

ἐτραφέτην ὑπὸ μητρὶ βαθείης τάρφεσιν ὕλης’ 555

τὼ μὲν ἄρ’ ἁρπάζοντε βόας καὶ ἴφια μῆλα

σταθμοὺς ἀνθρώπων κεραΐζετον, ὄφρα καὶ αὐτὼ

ἀνδρῶν ἐν παλάμῃσι κατέκταθεν ὀξέϊ χαλκῷ·

τοίω τὼ χείρεσσιν ὑπ’ Αἰνείαο δαμέντε

καππεσέτην, ἐλάτῃσιν ἐοικότες ὑψηλῇσι. 560
Τὼ δὲ πεσόντ’ ἐλέησεν ἀρηΐφιλος Μενέλαος,

534 Αἰνείω d g· al. ε Αἰνειέω vulg: Αἰνείαο m V1V¹⁶ al. Δημοκόωντα

cik C al. 538 χαλκός ehmT al. : καὶ τῆς vulg. 540 ἤριπε δὲ
πρηνής 12· U2⁸V⁵ 542 Ὀρσίλοχον codd. : Ὀρτίλοχον Zen. [teste
schol. ’γ 489λ, 543 Ἐφὴρῃ v, l. in T 546 Ὀρτίλοχον Zen.

fo Β L M¹0 N<1 T Vh) V]3 corr. 547 Ὀρτίλοχος iidem 549 Ὀρτί-
λοχος Ν4 (ὁ πρόγονος διὰ τοῦ τ, ὁ παῖς διὰ τοῦ ο· schol. T: sort. ita An,
sed Faus. iv. 3ο. 2 utrumque Ὀρτίλοχον vocat) 560 ἐοικότε Ar.
h U¹³ 561 βοὴν ἀγαθὸς e

