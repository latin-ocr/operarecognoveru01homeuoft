6. ΙΛΙΑΔΟΣ Ζ

Δρῆσον δ’ Εὐρύαλος καὶ Ὀφέλτιον ἐξενάριξε· 20
βῆ δὲ μετ’ Αἴσηπον καὶ Πήδασον, οὕς ποτε νύμφη
νηῒς Ἀβαρβαρέη τέκ’ ἀμύμονι Βουκολίωνι.

Βουκολίων δ’ ἧν υἱὸς ἀγαυοῦ Λαομέδοντος

πρεσβύτατος γενεῇ, σκότιον δέ ἑ γείνατο μήτηρ·

ποιμαίνων δ’ ἐπ’ ὄεσσι μίγη φιλότητι καὶ εὐνῇ, 25
ἡ δ’ ὑποκυσαμένη διδυμάονε γείνατο παῖδε.

καὶ μὲν τῶν ὑπέλυσε μένος καὶ φαίδιμα γυῖα

Μηκιστηϊάδης καὶ ἀπ’ ὤμων τεύχε’ ἐσύλα.

Ἀστύαλον δ’ ἄρ’ ἔπεφνε μενεπτόλεμος Πολυποίτης·
Πιδύτην δ’ Ὀδυσεὺς Περκώσιον ἐξενάριξεν 30
ἔγχεϊ χαλκείω, Τεῦκρος δ’ Ἀρετάονα δῖον.

Ἀντίλοχος δ’ ’Ἄβληρον ἐνήρατο δουρὶ φαεινῷ

Νεστορίδης, ’Έλατον δὲ ἄναξ ἀνδρῶν Ἀγαμέμνων·

ναῖε δὲ Σατνιόεντος ἐϋρρείταο παρ’ ὄχθας

Πήδασον αἰπεινήν. Φύλακον δ’ ἕλε Λήϊτος ἥρως 35
φεύγοντ’· Εὐρύπυλος δὲ Μελάνθιον ἐξενάριξεν.

’Ἄδρηστον δ’ ἄρ’ ἔπειτα βοὴν ἀγαθὸς Μενέλαος
ζωὸν ἕλ’· ἵππω γάρ οἱ ἀτυζομένω πεδίοιο,
ὄζῳ ἔνι βλαφθέντε μυρικίνῳ, ἀγκύλον ἅρμα
ἄξαντ’ ἐν πρώτῳ ῥυμῷ αὐτὼ μὲν ἐβήτην 40
πρὸς πόλιν, ᾖ περ οἱ ἄλλοι ἀτυζόμενοι φοβέοντο,
αὐτὸς δ’ ἐκ δίφροιο παρὰ τροχὸν ἐξεκυλίσθη
πρηνὴς ἐν κονίῃσιν ἐπὶ στόμα· πὰρ δέ οἱ ἔστη
Ἀτρεΐδης Μενέλαος, ἔχων δολιχόσκιον ἔγχος.

’Ἄδρηστος δ’ ἄρ’ ἔπειτα λαβὼν ἐλλίσσετο γούνων· 45
“ ζώγρει, Ἀτρέος υἷέ, σὺ δ’ ἄξια δέξαι ἄποινα·
πολλὰ δ’ ἐν ἀφνειοῦ πατρὸς κειμήλια κεῖται,
χαλκός τε χρυσός τε πολύκμητός τε σίδηρος,

21 Πήδασον] πήρεχον ΑΓ. (οἱ περὶ Ἀρίσταρχον teste schol. B)
31 ἄρ’ Ἐτάονα ceGe V] ΥΠ V¹²V3² al„ v. l. ap. Ευξῒ. 34 ναῖε δὲ]
ὃς νάε (ναῖε cod.) Zeu. σαφνιόεντος v. l. ap. Strab. 606 35 Φύ-

λακον] σχεδίον Hdn. π. μον. λέξ. 18. 6 38 ἵπποι . . . ἀτυζόμενοι
Apoll. lex. Μ1 ss. Ul Ve, v. l. ap. Eust. 47 κεῖνται q

