ΙΛΙΑΔΟΣ Β

’Όνειρος Βοιωτία ἢ κατάλογος τῶν νεῶν

’Ἄλλοι μέν ῥα θεοί τε καὶ ἀνέρες ἱπποκορυσταὶ

εὗδον παννύχιοι, Δία δ’ οὐκ ἔχε νήδυμος ὕπνος,

ἀλλ’ ὅ γε μερμήριζε κατὰ φρένα ὡς Ἀχιλῆα

τιμήσει’, ὀλέσαι δὲ πολέας ἐπὶ νηυσὶν Ἀχαιῶν.

ἥδε δέ οἱ κατὰ θυμὸν ἀρίστη φαίνετο βουλή, 5

πέμψαι ἐπ’ Ἀτρεΐδῃ Ἀγαμέμνονι οὖλον ”Ονειρον·

καί μιν φωνήσας ἔπεα πτερόεντα προσηύδα·

“ βάσκ’ ἴθι, οὖλε ”Ονειρε, θοᾶς ἐπὶ νῆας Ἀχαιῶν·

ἐλθὼν ἐς κλισίην Ἀγαμέμνονος Ἀτρεΐδαο

πάντα μάλ’ ἀτρεκέως ἀγορευέμεν ὡς ἐπιτέλλω· ,ιο

θωρῆξαί ἑ κέλευε κάρη κομόωντας Ἀχαιοὺς

πανσυδίῃ· νῦν γάρ κεν ἕλοι πόλιν εὐρυάγυιαν

Τρώων· οὐ γὰρ ἔτ’ ἀμφὶς Ὀλύμπια δώματ’ ἔχοντες

ἀθάνατοι φράζονται· ἐπέγναμψεν γὰρ ἅπαντας

’Ἡρη λισσομένη, Τρώεσσι δὲ κήδε’ ἐφῆπται.” 15
ὑΩς φάτο, βῆ δ’ ἄρ’ ’Όιέιρος, ἐπεὶ τὸν μῦθον ἄκουσε·

καρπαλίμως δ’ ἵκανε θοὰς ἐπὶ νῆας Ἀχαιῶν,

1 ὧλλοι Zen. 2 ἔχε νήδυμος Ar. vulg. z ἔχεν ἥδυμος ν. l. ant. 0⁶
γρ. Bm⁵‚ cf. δ 793 μ 311, h. Herm. 241, 449 4 τιμήσει’ cit. scholl.:
τιμήσει ΕΓΖ, ss, in A T: τιμήσῃ vulg. ὀλέσαι Spitzner al. : ὀλέσῃ
codd. πολῦς Zen. 6 Ἀτρείδην Ἀγαμέμνονα q L8 L¹⁰ L¹⁸ M·¹ Mc

Vl al. 12 ἕλοι Zen. vulg: ἕλοις ΑΓ. cAL2 Mc ’ 15 δίδομεν
δέ οἵ εὖχος ἀρέσθαι Arist. poet. 25, soph. el. 4

 

