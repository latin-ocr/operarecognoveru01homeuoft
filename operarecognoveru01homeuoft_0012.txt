P RAEFATIO

erat enim Eustathio plane ignota—recluso tandem
bibliothecae Marcianae thesauro χθές τε καὶ πρῴην (ut
ita dicam) in lucem prolata est. Sic demum civitati
contigit antiquissimae atque unice antiquitatis memori,
quae litterarum olim portus ac perfugium erat, Maso-
ram1 illam Graecam reipublicae doctorum post tot
saecula reddidisse.

Alia est causa prorsus dissimilis cur de textu
Homeri singularis sit existimatio. Ceterorum enim
codices a libro archetypo aliquo derivantur ipsius
poetae manu scripto aut saltem poetae auctoritate
divulgato: Homeri aetate probabile est litteras aut
raras aut nullas fuisse, poemata memoriter esse servata

ac propagata, non scribarum opera sed cantorum ”

rhapsodorumque. Hinc sactum θεῖ ut discrepantiae
in Homeri codicibus obviae eam saepius prae se ferant
speciem ut non θΧ erroribus scribentium ortae, sed aut
lapsae memoriae aut pravo recitantium arbitrio deberi
videantur. Ita etiam ex dialecto iudicandum est. Fieri
non potuit quin lingua priscorum vatum, quae lingua
olim vulgare erat eloquium universae Graeciae, pau-
latim ad seriorem orationis normam a rhapsodis
mutaretur. Quod si non adeo difficile est scribenti-
bus exemplaris sui litteraturam sequi, at nequeunt
recitantes obsoletum sonum. obsoletos vocabulorum
accentus servare ac discipulis tradere. Inter dialectum
igitur quae carminibus propria erat dum novitate com-
mendata per ora homiuum volitabant atque epicam

¹ Wo1s Proll. p. xiv ‘ Ergo desinant aliquando Orientalium littera-
rum magistri, Masora sua superbi, dolere fortunam nostram. . . .
Habemus nunc, si omnia undique excerpta componimus, Masoram
etiam Graecam quandam, tum vetustate, tum variae eruditionis copia
multo praestantiorem, multoque melius servatam)

vi

