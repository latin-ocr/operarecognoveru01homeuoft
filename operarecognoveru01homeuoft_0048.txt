1. ΙΑΙΑΔΟΣ Α

ὅ σφιν ἐϋφρονέων ἀγορήσατο καὶ μετέειπεν· -

“ ὦ πόποι, ἦ μέγα πένθος Ἀχαιΐδα γαῖαν ἱκάνει·

ἦ κεν γηθήσαι Πρίαμος Πριάμοιό τε παῖδες 255
ἄλλοι τε Τρῶες μέγα κεν κεχαροίατο θυμῷ,

εἰ σφῶϊν τάδε πάντα πυθοίατο μαρναμένοιϊν,

οἳ περὶ μὲν βουλὴν Δαναῶν, περὶ δ’ ἐστὲ μάχεσθαι.

ἀλλὰ πίθεσθ’· ἄμφω δὲ νεωτέρω ἐστὸν ἐμεῖο·

ἤδη γάρ ποτ’ ἐγὼ καὶ ἀρείοσιν ἠέ περ ὑμῖν 260
ἀνδράσιν ὡμίλησα, καὶ οὔ ποτέ μ’ οἵ γ’ ἀθέριζον. V

οὐ γάρ πω τοίους ἴδον ἀνέρας οὐδὲ ἴδωμαι,

οἷον Πειρίθοόν τε Δρύαντά τε, ποιμένα λαῶν,

Καινέα τ’ Ἐξάδιόν τε καὶ ἀντίθεον Πολύφημον,

Θησέα τ’ Αἰγεΐδην, ἐπιείκελον ἀθανάτοιο-ιν· 265
κάρτιστοι δὴ κεῖνοι ἐπιχθονίων τράφεν ἀνδρῶν·

κάρτιστοι μὲν ἕσαν καὶ καρτίστοις ἐμάχοντο,

φηρσὶν ὀρεσκῴοισι, καὶ ἐκπάγλως ἀπόλεσσαν.

καὶ μὲν τοῖσιν ἐγὼ μεθομίλεον ἐκ Πύλου ἐλθών,

τηλόθεν ἐξ ἀπίης γαίης· καλέσαντο γὰρ αὐτοί· 270
καὶ μαχόμην κατ’ ἔμ’ αὐτὸν ἐγώ· κείνοισι δ’ ἂν οὔ τις

τῶν οἳ νῦν βροτοί εἰσιν ἐπιχθόνιοι μαχέοιτο·

καὶ μέν μευ βουλέων ξύνιεν πείθοντό τε μύθῳ·

ἀλλὰ πίθεσθε καὶ ὔμμες, ἐπεὶ πείθεσθαι ἄμεινον·

μήτε σὺ τόνδ’ ἀγαθός περ ἐὼν ἀποαίρεο κούρην, 275
ἀλλ’ ἔα, ὥς οῖ πρῶτα δόσαν γέρας υἷες Ἀχαιῶν·

μήτε σύ, Πηλεΐδη, ἔθελ’ ἐριζέμεναι βασιλῆϊ

ἀντιβίην, ἐπεὶ οὗ ποθ’ ὁμοίης ἔμμορε τιμῆς

σκηπτοῦχος βασιλεύς, ᾧ τε Ζεὺς κῦδος ἔδωκεν.

εἰ δὲ σὺ καρτερός ἐσσι, θεὰ δέ σε γείνατο μήτηρ, 280
ἀλλ’ ὅ γε φέρτερός ἐστιν, ἐπεὶ πλεόνεσσιν ἀνάσσει.

258 βουλὴν Ar. (καὶ ἐν τῇ ramim, Did), ΑΒοΡῑ· 1³12: βουλῇ ”

Heraclides, vulg. 260 ὑμῖν Zen. vulg. z ἡμῖν ΑΓ. ο Α Ι,8 L¹0 L¹3
N⁴¹ V¹ al. 265 om. vulg. (= Hes. Scut. 182) ; hab. be aL, cit. Dio
Chrys. 57. Ι, Paus. x. 29. 10 268 θηρσὶν th 271 ἐμωυτὸν
Zen. L15 273 ξύνιεν ΛΓ. Α Β C L13V4: ξύνιον cet. 281 ὅ γε]

ὅδε hiAss CT, cit. Nic.

