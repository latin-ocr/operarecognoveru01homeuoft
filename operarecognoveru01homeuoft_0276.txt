11. ΙΛΙΑΔΟΣ Λ

πληθὺν ταρβήσας· τὸ δὲ ῥίγιον αἵ κεν ἁλώω 405

μοῦνος· τοὺς δ’ ἄλλους Δαναοὺς ἐφόβησε Κρονίων.

ἀλλὰ τίη μοι ταῦτα φίλος διελέξατο θυμός,·

οἶδα γὰρ ὅττι κακοὶ μὲν ἀποίχονται πολέμοιο,

ὃς δέ κ’ ἀριστεύῃσι μάχῃ ἔνι, τὸν δὲ μάλα χρεὼ

ἑστάμεναι κρατερῶς, ἤ τ’ ἔβλητ’ ἤ τ’ ἔβαλ’ ἄλλον.” 410
ἲΗος 6 ταῦθ’ ὥρμαινε κατὰ φρένα καὶ κατὰ θυμόν,

τόφρα δ’ ἐπὶ Τρώων στίχες ἤλυθον ἀσπιστάων,

ἔλσαν δ’ ἐν μέσσοισι, μετὰ σφίσι πῆμα τιθέντες.

ὡς δ’ ὅτε κάπριον ἀμφὶ κύνες θαλεροί τ’ αἰζηοὶ

σεύωνται, 6 δέ τ’ εἶσι βαθείης ἐκ ξυλόχοιο 4¹5

θήγων λευκὸν ὀδόντα μετὰ γναμπτῇσι γένυσσιν,

ἀμφὶ δέ τ’ ἀΐσσονται, ὑπαὶ δέ τε κόμπος ὀδόντων

γίγνεται, οἱ δὲ μένουσιν ἄφαρ δεινόν περ ἐόντα,

ὤς ῥα τότ’ ἀμφ’ Ὀδυσῆα Διὶ· φίλον ἐσσεύοντο

Τρῶες· 6 δὲ πρῶτον μὲν ἀμύμονα Δηϊοπίτην 420

οὔτασεν ὦμον ὕπερθεν ἐπάλμενος ὀξέϊ δουρί,

αὐτὰρ ἔπειτα Θόωνα καὶ ’Έννομον ἐξενάριξε.

Χερσιδάμαντα δ’ ἔπειτα, καθ’ ἵππων ἀΐξαντα,

δουρὶ κατὰ πρότμησιν ὑπ’ ἀσπίδος ὀμφαλοέσσης

νύξεν· 6 δ’ ἐν κονίῃσι πεσὼν ἕλε γαῖαν ἀγοστῷ. 425

τοὺς μὲν ἕασ’, 6 δ’ ἄρ’ Ἱππασίδην Χάροπ’ οὔτασε δουρί,

αὐτοκασίγνητον εὐηφενέος Σώκοιο.

τῷ δ’ ἐπαλεξήσων Σῶκος κίεν, ἰσόθεος φώς,

στῆ δὲ μάλ’ ἐγγὺς ἰὼν καί μιν πρὸς μῦθον ἔειπεν

“ ὦ Ὀδυσεῦ πολύαινε, δόλων ἆτ’ ἡδὲ πόνοιο, 430

σήμερον ἢ δοιοῖσιν ἐπεύξεαι Ἱππασίδῃσι,

τοιώδ’ ἄνδρε κατακτείνας καὶ τεύχε’ ἀπούρας,

ἤ κεν ἐμῷ ὑπὸ δουρὶ τυπεὶς ἀπὸ θυμὸν ὀλέσσῃς.”

413 πῆμα δὲ ἔλσαν Zen. 417 ἀμφὶ δέ τ’ d e k o z ἀμφί τε (ἀμφί
τ’) vulg.: ἀμφὶ δ’ ἄρ’ 1> L3 L4: ἀμφὶ δὲ χαῖτ’ c 421 ὕπερθε
μετάλμενος ν. l. ant. d fg· h i n Ty v. l. in A, al. 250va} χαλκῷ ν. 1.
in A 423 Πουλυδάμαντα c ἀΐξαντα d e k A D al. : ἀΐσσονται
cet. 424 πρότμησιν Ar.³ codd.: πρότμηάιν Τ (in textu et in

lemmate) 431 Ἰππασιδήϊν gsic, v. 1. m A

 

