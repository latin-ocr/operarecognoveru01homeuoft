8. ΙᾹΙΑΔΟΣ Θ

οὔτε δύ’ Αἴαντες μενέτην, θεράποντες ”Αρηος·

Νέστωρ οἶος ἔμιμνε Γερήνιος, οὖρος Ἀχαιῶν, ‘0¹0
οὔ τι ἑκών, ἀλλ’ ἵππος ἐτείρετο, τὸν βάλεν ἰῷ

δῖος Ἀλέξανδρος, Ἑλένης πόσις ἠϋκόμοιο,

ἄκρην κὰκ κορυφήν, ὅθι τε πρῶται τρίχες ἵππων

κρανίῳ ἐμπεφύασι, μάλιστα δὲ καίριόν ἐστιν.

ἀλγήσας δ’ ἀνέπαλτο, βέλος δ’ εἰς ἐγκέφαλον δῦ, 85
σὺν δ’ ἵππους ἐτάραξε κυλινδόμενος περὶ χαλκῷ.

ὄφρ’ ὁ γέρων ἵπποιο παρηορίας ἀπέταμνε

φασγάνῳ ἀΐσσων, τόφρ’ (Έκτορος ὠκέες ἵπποι

ἦλθον ἀν’ ἰωχμὸν θρασὺν ἡνίοχον φορέοντες

‘'Exropa· καί νύ κεν ἕνθ’ ὁ γέρων ἀπὸ θυμὸν ὄλεσσεν 90

εἶ μὴ ἄρ’ ὀξὺ νόησε βοὴν ἀγαθὸς Διομήδης·
σμερδαλέον δ’ ἐβόησεν ἐποτρύνων Ὀδυσῆα·
Ηδιογενὲς Λαερτιάδη, πολυμήχαν’ Ὀδυσσεῦ,
πῇ φεύγεις μετὰ νῶτα βαλὼν κακὸς ὣς ἐν ὁμίλῳ;
μή τίς τοι φεύγοντι μεταφρένῳ ἐν δόρυ πήξῃ. 95
ἀλλὰ μέν’, ὄφρα γέροντος ἀπώσομεν ἄγριον ἄνδρα.”

ὁΩς ἔφατ’, οὐδ’ ἐσάκουσε πολύτλας δῖος Ὀδυσσεύς,
ἀλλὰ παρήϊξεν κοίλας ἐπὶ νῆας Ἀχαιῶν.
Τυδεΐδης δ’ αὐτός περ ἐὼν προμάχοισιν ἐμίχθη,
στῆ δὲ πρόσθ’ ἵππων Νηληϊάδαο γέροντος, 100
καί μιν φωνήσας ἔπεα πτερόεντα προσηύδα·
“ ὦ γέρον, ἦ μάλα δή σε νέοι τείρουσι μαχηταί,
σὴ δὲ βίη λέλυται, χαλεπὸν δέ σε γῆρας ὀπάζει,
ἠπεδανὸς δέ νύ τοι θεράπων, βραδέες δέ τοι ἵπποι.
ἀλλ’ ἄγ’ ἐμῶν ὀχέων ἐπιβήσεο, ὄφρα ἴδηαι 105
οἶοι Τρώϊοι ἵπποι, ἐπιστάμενοι πεδίοιο
κραιπνὰ μάλ’ ἔνθα καὶ ἔνθα διωκέμεν ἠδὲ φέβεσθαι,
οὕς ποτ’ ἀπ’ Αἰνείαν ἑλόμην, μήστωρε φόβοιο.

79 οὔτ’ Αἴαντε δύω C 81 ἐτείρετο] ἐδάμνατο Ar. (ἔν τισι τῶν
ὑπομνημάτων) 103 ὀπάζει Ar. vulg. z ἱκάνει bgiT al. v. 1. in A:

ἐπείγει Dem. Ixion 108 ath. Ar. μήστωρε Ar. vulg.: μήστωρα
Plato Lach. 191 b, e g· B ss. P¹¹ Vi¹

