PRAEFATIO

Inter codices nostros et apparatum Alexandrinum
medium est genus exemplarium papyro scriptorum
quae e fragmentis nuper in Aegypto repertis novimus.
Horum enim maxima pars cum codicibus fere con-
gruunt lectionem vulgatam exhibentibus : sed nonnulla
in eo singularia sunt quod non paucos versus insiticios
vel interpolatos habent. Qui versus unde originem
ducant, a quibus sive poetis sive rhapsodis sive
diasceuastis ficti sint, hodie multum ambigitur. De
aetate quidem id compertum est, exemplaria novi huius
generis e saeculo tertio vel secundo A. C. provenire,
Aristarcho igitur superiora esse. Cui si cognita erant,
certe non bonis editionibus ascripta, sed potius inter
ὃημώὸεις illas vel εἰκαιοτέρας habebantur, ut quibus tanti
accrevissent inepti atque poeta indigni versus. Quod
si ad testimonia animum attendas quae sunt de inter-
polatione Homeri-cum constet rhapsodos priscos
(τοὺς περὶ Κύναιθον) multa de suo addidisse, cum critici
inde a Zenodoto vel praecipuam iu eo operam posuerint
ut versus spurios aut e textu eicerent aut obelo con-
figerent, cum denique versuum ro'Ooev seges adeo
importuna sit, tum in citationibus antiquorum tum
apud scholia—si haec onmia reputes, vix hercle mirum
videbitur quod in uno alterove papyri fragmento
editionis alicuius πολυστίχου vestigia deprehensa sunt ¹.

3. Quod ad tertiam quaestionem attinet, quae est
de pristina carminum Homericorum dialecto, pauca
habeo quae dicam. Viam primus indicavit Ricardus
Bentley, cum monstraret unius saltem litterae sonum
olim Homero usitatum postea apud Iones atque At-

1 Erat quidem editio ἡ πολύστιχος nuncupata, cui tamen cum illa
vulgarium librorum πολυστιχίᾳ nullam credo necessitudinem fuisse*

xii

