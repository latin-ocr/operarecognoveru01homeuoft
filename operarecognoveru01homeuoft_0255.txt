10. ΙΛΙΑΔΟΣ Κ

ἦ ἤδη χείρεσσιν ὑφ’ ἡμετέρῃσι δαμέντες
φύξιν βουλεύουσι μετὰ σφίσιν, οὐδ’ ἐθέλουσι

,νύκτα φυλασσέμεναι, καμάτῳ ἀδηκότες αἰνῷ.”

Τὸν δ’ ἐπιμειδήσας προσέφη πολύμητις Ὀδυσσεύς· 400
“ἧ ῥά νύ τοι μεγάλων δώρων ἐπεμαίετο θυμός,
ἵππων Αἰακίδαο δαΐφρονος· οἱ δ’ ἀλεγεινοὶ
ἀνδράσι γε θνητοῖσι δαμήμεναι ἠδ’ ὀχέεσθαι,
ἄλλῳ γ’ ἢ Ἀχιλῆϊ, τὸν ἀθανάτη τέκε μήτηρ.
ἀλλ’ ἄγε μοι τόδε εἰπὲ καὶ ἀτρεκέως κατάλεξοι” 405
ποῦ νῦν δεῦρο κιὼν λίπες “Εκτορα, ποιμένα λαῶν;
ποῦ δέ οἳ ἔντεα κεῖται ἀρήϊα, ποῦ δέ οἱ ἵπποι,·
πῶς δ’ αἱ τῶν ἄλλων Τρώων φυλακαί τε καὶ εὐναί,-
ἆσσα τε μητιόωσι μετὰ σφίσιν, ἢ μεμάασιν
αὖθι μένειν παρὰ νηυσὶν ἀπόπροθεν, ἦε πόλινδε 410
ἂψ ἀναχωρήσουσιν, ἐπεὶ δαμάσαντό γ’ Ἀχαιούς.”
Τὸν δ’ αὖτε προσέειπε Δόλων, Εὐμήδεος υἱός·
“ τοιγὰρ ἐγώ τοι ταῦτα μάλ’ ἀτρεκέως καταλέξω.

’Έκτωρ μὲν μετὰ τοῖσιν, ὅσοι βουληφόροι εἰσί,

βουλὰς βουλεύει θείου παρὰ σήματι Ἴλου, 415
νόσφιν ἀπὸ φλοίσβου· φυλακὰς δ’ ἃς εἴρεαι, ἥρως,
οὔ τις κεκριμένη ῥύεται στρατὸν οὐδὲ φυλάσσει.
ὅσσαι μὲν Τρώων πυρὸς ἐσχάραι, οἷσιν ἀνάγκη,
οἱ δ’ ἐγρηγόρθασι φυλασσέμεναί τε κέλονται
ἀλλήλοις· ἀτὰρ αῧτε πολύκλητοι ἐπίκουροι 420
εὕδουσι· Τρωσὶν γὰρ ἐπιτραπέουσι φυλάσσειν·
οὐ γάρ σφιν παῖδες σχεδὸν ἤαται οὐδὲ γυναῖκες.”
Τὸν δ’ ἀπαμειβόμενος προσέφη πολύμητις Ὀδυσσεύς·
“πῶς γὰρ νῦν, Τρώεσσι μεμιγμένοι ἱπποδάμοισιν
εὕδουσ’, ἦ ἀπάνευθε; δίειπέ μοι, ὄφρα δαείω.” 425
397 -399 ath. Aristoph. Ar. 397 ἧ] εἰ ΑΓ. 398 βουλεύουσι
. . . ἐθέλουσι Ar. ‹1th v. l. in A al. : βουλεύονται L3 L⁴ L¹⁷ (cf. 311) z
βουλεύοντε . . . ἐθέλοιτε vulg. 408 δ’ αἱ] δαὶ ΛΓ. eV⁶V¹¹V¹⁵
aL: δὴ L8 P¹V⁴z δέ τε k: δὲ afnoq 409—411 ath. hic. Ar.

(ε 208 -2107 413 ἀγορεύσω ν. l. ant.‚ ο Μ8 Ν4 T U⁴·’ V¹‘² 424 γὰρ]
τ’ ἂρ [15 U¹ V1²V²⁷ al.

