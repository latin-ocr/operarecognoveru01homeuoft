11. ΙΛΙΑΔΟΣ Λ

πάντες δ’ ᾐτιόωντο κελαινεφέα Κρονίωνα,
οὕνεκ’ ἄρα Τρώεσσιν ἐβούλετο κῦδος ὀρέξαι.
τῶν μὲν ἄρ’ οὐκ ἀλέγιζε πατήρ· ὁ δὲ νόσφι λιασθεὶς 80
τῶν ἄλλων ἀπάνευθε καθέζετο κύδεϊ γαίων,
εἰσορόων Τρώων τε πόλιν καὶ νῆας Ἀχαιῶν
χαλκοῦ τε στεροπήν, ὀλλύντας τ’ ὀλλυμένους τε.
”Οφρα μὲν ἠὼς ἦν καὶ ἀέξετο ἱερὸν ἦμαρ,
τόφρα μάλ’ ἀμφοτέρων βέλε’ ἥπτετο, πῖπτε δὲ λαός· 85
ἦμος δὲ δρυτόμος περ ἀνὴρ ὡπλίσσατο δεῖπνον
οὔρεος ἐν βήσσῃσιν, ἐπεί τ’ ἐκορέσσατο χεῖρας
τάμνων δένδρεα μάκρα, ἅδος τέ μιν ἵκετο θυμόν,
σίτου τε γλυκεροῖο περὶ φρένας ἵμερος αἱρεῖ,
τῆμος σφῇ ἀρετῇ Δαναοὶ ῥήξαντο φάλαγγας, 90
κεκλόμενοι ἑτάροισι κατὰ στίχας· ἐν δ’ Ἀγαμέμνων
πρῶτος &bovo-2 ἕλε δ’ ἄνδρα Βιήνορα, ποιμένα λαῶν,
αὐτόν, ἔπειτα δ’ ἑταῖρον Ὀϊλῆα πλήξιππον.
ἤτοι ὅ γ’ ἐξ ἵππων κατεπάλμενος ἀντίος ἕστη-
τὸν δ’ ἰθὺς μεμαῶτα μετώπιον ὀξέϊ δουρὶ 95
νύξ’, οὐδὲ στεφάνη δόρυ οἱ σχέθε χαλκοβάρεια,
ἀλλὰ δι’ αὐτῆς ἦλθε καὶ ὀστέου, ἐγκέφαλος δὲ
ἔνδον ἅπας πεπάλακτο· δάμασσε δέ μιν μεμαῶτα.
καὶ τοὺς μὲν λίπεν αὖθι ἄναξ ἀνδρῶν Ἀγαμέμνων
στήθεσι παμφαίνοντας, ἐπεὶ περίδυσε χιτῶνας* 100
αὐτὰρ ὁ βῆ ῥ’ Ἶσόν τε καὶ ’Ἄντιφον ἐξεναρίξων,
υἷε δύω Πριάμοιο, νόθον καὶ γνήσιον, ἄμφω
εἶν ἑνὶ δίφρῳ ἐόντας· ὁ μὲν νόθος ἡνιόχευεν,
’Ἄντιφος αὖ παρέβασκε περικλυτός· ὤ“ποτ’ Ἀχιλλεὺς
Ἴδης ἐν κνημοῖσι δίδη μόσχοισι λύγοισι, ¹05

78-83 om. Zen.‚ ath. Aristoph. Ar. 86 δόρπον Zen. bfq V3²
88 ἵκετο] εἵλετο frT al. θυμῷ hV¹⁵V²⁷ 91 ἐν sq al. ε ἂν
hiA: ἐκ vulg. 92 Βιάνορα ΛΓ. Lm V¹⁶ 97 ἐγκέφαλόνδε Apoll.
Rhod. 98 ath. Apoll. Rhod. 100 ἐπεὶ κλυτὰ τεύχε’ ἀπηύρα
v.l. ant. 101 ῥ om. ch. L‘3M7 P² VH: Βήρισον Posidippus
(teste Ar.) 103 ἐόντε Aristoph. h 104 ὥ] ὅν Zen. Apoll.
lex. s. v. Ω ο; οὕς U‘··‚ L¹⁵ MS ss„ γρ. L¹·¹ : ὥς 1:³1„4 V'-'0

