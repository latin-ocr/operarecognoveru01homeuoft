5. ΙΛΙΑΔΟΣ Ε

λευκοὶ ὕπερθε γένοντο κονισάλῳ, ὅν ῥα δι’ αὐτῶν

οὐρανὸν ἐς πολύχαλκον ἐπέπληγον πόδες ἵππων,

ἂψ ἐπιμισγομένων· ὑπὸ δ’ ἔστρεφον ἡνιοχῆες. 505
οἱ δὲ μένος χειρῶν ἰθὺς φέρον· ἀμφὶ δὲ νύκτα

θοῦρος ’Ἄρης ἐκάλυψε μάχῃ Τρώεσσιν ἀρήγων,

πάντοσ’ ἐποιχόμενος· τοῦ δ’ ἐκραίαινεν ἐφετμὰς

Φοίβου Ἀπόλλωνος χρυσαόρου, ὅς μιν ἀνώγει

Τρωσὶν θυμὸν ἐγεῖραι, ἐπεὶ ἴδε Παλλάδ’ Ἀθήνην 510
οἰχομένην· ἡ γάρ ῥα πέλεν Δαναοῖσιν ἀρηγών.

αὐτὸς δ’ Αἰνείαν μάλα πίονος ἐξ ἀδύτοιο

ἧκε, καὶ ἐν στήθεσσι μένος βάλε ποιμένι λαῶν.

Αἰνείας δ’ ἑτάροισι μεθίστατο· τοὶ δ’ ἐχάρησαν,

ὡς εἶδον ζωόν τε καὶ ἀρτεμέα προσιόντα 515
καὶ μένος ἐσθλὸν ἔχοντα· μετάλλησάν γε μὲν οὔ τι.

οὐ γὰρ ἔα πόνος ἄλλος, ὃν ἀργυρότοξος ἔγειρεν

Ὶ

’Άρης τε βροτολοιγὸς ’Έρις τ ἄμοτον μεμαυῖα.
Τοὺς δ’ Αἴαντε δύω καὶ Ὀδυσσεὺς καὶ Διομήδης

ὤτρυνον Δαναοὺς πολεμιζέμεν· οἱ δὲ καὶ αὐτοὶ 520

οὔτε βίας Τρώων ὑπεδείδισαν οὔτε ἰωκάς,

ἀλλ’ ἔμενον νεφέλῃσιν ἐοικότες, ἇς τε Κρονίων

νηνεμίης ἔστησεν ἐπ’ ἀκροπόλοισιν ὄρεσσιν

ἀτρέμας, ὄφρ’ εὕδῃσι μένος Βορέαο καὶ ἀλλων

ζαχρηῶν ἀνέμων, οἵ τε νέφεα σκιόεντα 525

πνοιῇσιν λιγυρῇσι διασκιδνᾶσιν ἀέντες·

ὣς Δαναοὶ Τρῶας μένον ἔμπεδον οὐδ’ ἐφέβοντο.

Ἀτρείδης δ’ ἀν’ ὅμιλον ἐφοίτα πολλὰ κελεύων·

“ ὦ φίλοι, ἀνέρες ἕστε καὶ ἄλκιμον ἦτορ ἕλεσθε,

ἀλλήλους τ’ αἰδεῖσθε κατὰ κρατερὰς ὑσμίνας· 530

αἰδομένων ἀνδρῶν πλέονες σόοι ἠὲ πέφανται·

φευγόντων δ’ οὔτ’ ἂρ κλέος ὄρνυται οὔτέ τις ἀλκή.”
ἿΙ, καὶ ἀκόντισε δουρὶ θοῶς, βάλε δὲ πρόμον ἄνδρα,
511 ἆρηγός OC U5V1V4 520 οἱ δὲ] ἠδὲ p 1⁴²⁰ M⁸M⁰ M¹3T U¹⁰

V¹-· 527 om. pss, 530 ]νης 12⁴¹ 531 αἰδομένων δ’ vulg. : δ’
om. Ar. 11L¹⁴V¹2 V20: τ’ Eust.

